<!DOCTYPE html>
<html>
<head>
	<meta charset="UTF-8"/>
	<title>दिव्यत्रायपादार्पितपुष्पमञ्जरी</title>
	<link href="style/reset.css" rel="stylesheet"/>
	<link href="style/style.css" rel="stylesheet"/>
</head>
<body>
<div id="page">
<div class="article_title">
प्रस्तावना
</div>

<p>उद्याने पुष्पभरिताः लताः वृक्षाश्च सन्ति । अथ कानिचित् पुष्पाणि सौरभयुक्तानि, अन्यानि तु अत्यन्तसुन्दराणि । केषुचित्तु सौन्दर्यं सौरभं च द्वेऽपि भवतः । एतैः मालां निर्माय भगवतः विग्रहम् अलङ्कर्तुं शक्यते । विगलितानि तु अन्यानि यानि पुष्पाणि मालाकरणे अनुपयुक्तानि तानि अपि पूजायां प्रयोक्तुं भवन्ति । एवं सति सर्वाणि पुष्पाणि भगवदाराधने उपयुक्तानि भूत्वा धन्यताम् अनुभवेयुः ।</p>
<p>एवमेव धर्मानुबन्धिनि साहित्ये, विशेषतः आध्यात्मिके शास्त्रेऽपि विविधाः भागाः सन्ति एव । तद्यथा - सूत्राणि, तद्व्याख्यानानि, स्तोत्राणि, प्रबन्धाश्चेति ।</p>
<p>भगवदनुग्रहेण तदनु गुरुकृपया च अनेकाः एवंरूपाः संस्कृतभाषाकृतयः अरचयिषत । किन्तु ताः सर्वाः अपि विविधपुस्तकेषु विकीर्णा अभवन् । यथा भगवत्पादे अर्पितपुष्पगुच्छः अथवा कण्ठेऽर्पितसुगन्धकुसुममाला तस्य प्रीत्यै भवति तथा इहापि यदि वाङ्मयीपुष्परूपाः सर्वाः कृतयः एकत्र सम्मिलित्वा दिव्यत्रयदेवतानां पादेषु स्वर्पिताः भवेयुः तदा तेषां परमानुग्रहप्राप्तिः भवेदेव इति अस्माकं दृढनिश्चयः ।</p>
<p>अत एव एष प्रयत्नः कृतः ।</p>
<p>अत्र ग्रन्थे सभाष्याणि विविधसूत्राणि, मटीकानि स्तोत्राणि बहुविधगद्यप्रबन्धाश्च-सूत्रे मणिगणा इव - ग्रथित्वा प्रदत्तानि ।</p>
<p>यदि महृदयाः पाठकाः एतत् ग्रन्थसङ्गीर्णम् अधियन्ति, अधीत्वा च तुष्यन्ति, तर्हि अतीव धन्यतां प्राप्स्यामि इति दिक् ।</p>
<p class="reference">इति सज्जनविधेयः <br />
स्वमी हर्षानन्दपुरी </p>


</div>
</body>
</html>

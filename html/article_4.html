<!DOCTYPE html>
<html>

<head>
	<meta charset="UTF-8"/>
	<title>दिव्यत्रायपादार्पितपुष्पमञ्जरी</title>
	<link href="style/reset.css" rel="stylesheet"/>
	<link href="style/style.css" rel="stylesheet"/>
</head>


<body>

<div id="page">

<div class="article_title">
 श्रीविवेकानन्द-अष्टोत्तरशतनामस्तोत्रम
</div>

<p>
सप्तार्षिमण्डलायातः शिवपूजातपःफलः ।<br />
सदाशिवांशसम्भूतोऽशिवसङ्घातनाशकः	।।१।।
</p>

<p>
विश्वनाथात्मजो बालः श्रीभुवनेश्वरीसुतः ।<br />
बलक्रीडावचोदक्षः क्रीडाकष्टावहोऽर्भकः(१०)	।।२।।
</p>

<p>
शिवनामसमेताभिषेकसंशान्तमानसः ।<br />
गाढध्यानसमारूढः सर्पसेवितशीर्षकः	।।३।।
</p>

<p>
नरेन्द्रनाथसन्नामा नरेन्द्रान्वर्थनामकः ।<br />
अन्यजीवसुरक्षार्थसदासन्नद्धपूरूषः	।।४।।
</p>

<p>
असन्तृप्तान्नविज्ञानः ब्रह्मविद्यापिपासितः ।<br />
ईश्वरास्तित्वजिज्ञासुः रामकृष्णपदार्पितः(२०)	।।५।।
</p>


<p>
तत्प्रत्युत्तरसन्तुष्टः तत्प्रेमसमलङ्कृतः ।<br />
तत्परीक्षितसद्भावः तद्दत्तज्ञानपूरितः	।।६।।
</p>

<p>
विद्यालयशिरोरत्नं नैकविद्याकलाधिपः ।<br />
ज्ञानासक्तस्सुमेधावी शिशुतुल्यस्वभावकः	।।७।।
</p>

<p>
पितृपञ्चत्वसन्तप्तः(३०) मातृसेवापरायणः ।<br />
कालिकादर्शनाकाङ्क्षी दार्शितश्रीपदाम्बुजः	।।८।।
</p>

<p>
ज्ञानवैराग्यभिक्षार्था गुर्वाक्षिप्तविचारवान् ।<br />
आरात्रगानसम्मग्नः भक्त्युद्रिक्तमहामतिः	।।९।।
</p>

<p>
आत्मविज्ञानसम्प्रेप्सुः सुतीक्ष्णमतिसंयुतः ।<br />
गुरूसेवाभिसंसक्तः(४०) तद्दयासिद्धसिद्धिमान्	।।१०।।
</p>

<p>
तत्कृपाऽऽप्तसमाधिस्थः तत्संरूद्धसमाधिमान् ।<br />
तद्वियोगातिदुःखार्तः तदाज्ञापरिपालकः	।।११।।
</p>

<p>
समलङ्कृतसंन्यासः 
परवैराग्यसंयुतः । <br />
तीर्थाटनसमासक्तः देवीक्षेत्रसमागतः	।।१२।।
</p>

<p>
तद्दर्शनसमाकाङ्क्षी(५०) 
दर्शनानन्दतुन्दिलः । <br />
तत्संस्फूर्तिसमायुक्तः तीर्णाब्धिर्गिरिसंस्थितः	।।१३।।
</p>

<p>
सर्वरात्रसमाधिस्थः गुर्वाज्ञापितमानसः ।<br />
स्वदेशोद्धारदीक्षावान् विदेशगमनोत्सुकः	।।१४।।
</p>

<p>
सर्वधर्मसभामध्य-संस्थापितसुकीर्तिमान् ।<br />
वेदान्तकेसरी(६०) धीमान् शिष्यायितसितप्रजः	।।१५।।
</p>

<p>
देशाटनपरिष्वक्तः शश्वद्धर्मसुकीर्णवान् ।<br />
स्वदेशगमनानन्दः सर्वलोकसमादृतः	।।१६।।
</p>

<p>
आसेतुहिमवच्छैल-जनोद्बोधकशक्तिमान् ।<br />
स्वधर्मश्रेष्ठताघोषः प्रतिवादिभयङ्करः	।।१७।।
</p>

<p>
भागीरथीसन्निवासी स्थापितश्रीमठोत्तमः ।<br />
शिष्यश्रेष्ठो गुरूश्रेष्ठः यतिवर्गशिरोमणिः	।।१८।।
</p>

<p>
जीवसेवाव्रतस्साधुः भूतसङ्कष्टमोचकः ।<br />
शीलनिर्मापणासक्तः शक्तिदात्रुपदेशकः	।।१९।।
</p>

<p>
उपन्यासपटु(८०)र्वाग्मी 
बहुशिष्यसमावृतः । <br />
इच्छामरणसंशक्तः योगारूढः 
प्रतापवान्	।।२०।।
</p>

<p>
तेजस्वी रूपसम्पन्नः तीक्ष्णबुद्धिसमायुतः ।<br />
स्थितप्रज्ञः क्रियाशीलो(९०)ऽत्यद्भुतस्मृतिशक्तिमान्	।।२१।।
</p>

<p>
वेदशास्त्रपुराणादि-विज्ञानान्तसमस्तवित् ।<br />
वीणापाणिकृपापूर्णः वीणानादसुनिन्दितः	।।२२।।
</p>

<p>
सङ्गीतनिपुणः स्वादुकण्ठो गम्भीरचारणः ।<br />
राजराजसमाराध्यः साधारणजनप्रियः	।।२३।।
</p>

<p>
आराधिताङ्घ्रिराजीवः(१००
राजीवायतलोचनः । <br />
अन्तार्निहितदृग्लोकसेवासंसक्तमानसः	।।२४।।
</p>

<p>
अध्यात्मज्ञानसन्दीप्तः ज्ञानार्चिर्दग्धषड्रिपुः<br />
ज्ञानदाय्यादरादायी विवेकानन्दसद्गुरूः(१०८)	।।२५।।
</p>

<p>
 इति श्रीविवेकानन्द-अष्टोत्तरशतनामस्तोत्रं सम्पूर्णम्
</p>

</div>
</body>
</html>

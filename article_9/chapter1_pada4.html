<!DOCTYPE html>
<html>

<head>
	<meta charset="UTF-8"/>
	<title>दिव्यत्रायपादार्पितपुष्पमञ्जरी</title>
	<link href="../style/reset.css" rel="stylesheet"/>
	<link href="../style/style.css" rel="stylesheet"/>
</head>


<body>

<div id="page">
<div class="article_title">
 प्रथमोऽध्यायः - चतुर्थः पादः
</div>

<p class="title" id="1.4.a1">
 १. आनुमानिकाधिकरणम्
</p>

<p class="e">
 (सू. १-७)
</p>

<p class="sub_title" id="1.4.1">
 आनुमानिकमप्येकेषामिति 
चेन्न, शरीररूपकविन्यस्तगृहीतेर्दर्शयति 
च ।।१।।
</p>

<p>
अस्य वेदान्तशास्त्रग्रन्थस्यारम्भे 
ब्रह्मजिज्ञासा प्रतिज्ञाता। यद्ब्रह्म 
जिज्ञास्यं तात्किं लक्षणमिति प्रश्ने तत्प्रत्युक्तं 
'जन्माद्यस्य यतः' (१.१.२) इति। सांख्यपरिकल्पितस्य 
प्रधानस्यापि लक्षणमेतदुपपद्यत 
इति प्राप्ते तन्निराकृतम् 'ईक्षतेर्नाशब्दम्' 
(१.१.५) इत्यनेन सूत्रेण। तत्र यदुक्तं प्रधानमशब्दमिति 
तदसत्। श्रुतौ तत्र तत्रानुमानिकं प्रधानमप्युपलभ्यत 
इति सांख्यः पुनः प्रत्यवतिष्ठते। 
तन्निराकरणायायं चतुर्थः 
पाद आरभ्यते।
</p>

<p>
तत्र तावत्कठवल्लीविचारणम्। 
एकेषां काठकानां शाखायामानु- 
मानिकमनुमानसिद्धं प्रधानमपि 
पठितं, तस्मान्न तदशब्दमिति पूर्वपक्षः। तत्र 
'महतः परमव्यक्तमव्यक्तात्पुरूषः 
परः' (क.उ.१.३.११) इति वाक्यमुदाह्रियते। 
महदव्यक्तपुरूषाः सांख्यस्मृतौ 
येन क्रमेण यन्नामभिः प्रसिद्धास्तेनैव 
क्रमेण तैरेव नामभिरिहाप्याम्नायन्ते। 
तस्मात्ते एवेहापि प्रत्यभिज्ञायन्त 
इति चेत्।
</p>

<p>
न। प्रकरणपरिशेषाभ्यां रथरूपकविन्यस्तं 
शरीरमेवेहाव्यक्तशब्देन ग्रहीतव्यमिति 
सिद्धं भवति। विष्णोः परमं पदमेव प्रकरणविषयः। 
शरीरं तत्प्राप्त्युपायभूतम्। तदिह 
रथरूपकेण प्रपञ्चितम्। तत्र रूपकः 
इन्द्रिय-मन-आदीनां नामसामान्यात्ते 
एवोभयत्रापि प्रत्यभिज्ञायन्ते। 
एकत्र परिशिष्टं शरीरमन्यत्र परिशिष्टेनाव्यक्तेन 
समानं भवितव्यम्। अतो न परपरिकल्पितप्रधानस्य 
गन्धोऽप्यत्रोपलभ्यते।।
</p>

<p class="sub_title" id="1.4.2">
 सूक्ष्मं तु तदर्हत्वात् ।।२।।
</p>

<p>
स्पष्टतरगोचरं व्यक्तमिदं 
स्थूलशरीरमव्यक्तशब्दं नार्हतीति 
चेत्। बाढम्। अपितु तस्य कारणं भूतसूक्ष्ममव्यक्तशब्दमर्हत्येव। 
किञ्च कार्यकारणयोरभेदत्वात्कार्ये 
कारणशब्दप्रयोगोऽपि क्वचित्क्वचि- 
द्दृश्यते। तथाहि 'गोभिः श्रीणीत 
मत्सरम्' (ऋ.वे.९.४६.७) इति श्रुतिः। तस्मान्न 
कश्चिद्दोषोऽस्ति।।
</p>

<p class="sub_title" id="1.4.3">
 तदधीनत्वादर्थवत् ।।३।।
</p>

<p>
यद्येतस्य शरीरस्य तथैवैतस्य 
जगतो बीजावस्थैवाव्यक्त- शब्देनोच्यते 
र्तहि भवानप्यस्मदीय एव, अस्मत्प्रधानमेवाव्यक्तशब्देन 
वदतीति चेत्। नैवम्। भवान्यत्प्रधानं 
जगतः कारणमिति वदति तदेकं स्वतन्त्रं 
तत्त्वमिति परिगणयति। अस्मत्पक्षे 
त्वव्यक्तं न स्वतन्त्रं, परमेश्वराधीनमेव 
तत्। तथैव तदर्थवद्भवति। तस्मान्न तत्प्रधानं 
भवेत्।
</p>

<p>
निर्विशेषचिन्मात्रस्वरूपस्य 
ब्रह्मणः स्वतः सृष्टिप्रवृत्तेरभावात्, 
सृष्टस्य जगतस्तु प्रत्यक्षत्वात्, 
ब्रह्मणः सृष्टिशक्तिसिद्धये 
भवत्येवाव्यक्त- कल्पनायाः 
परतन्त्राया ज्ञाननाश्याया आवश्यकता। 
अन्यथा मुक्तस्यापि पुनर्बन्धनप्रसङ्गः 
स्यात्। अव्यक्तसि_ज्ञतैषैव बीजशक्तिः 
सर्वेषु वेदान्तेषु तत्र तत्राव्याकृताकाशाक्षराविद्यामायादिशब्दैः 
प्रथिता। यदाश्रया- त्परमेश्वराद्भिन्नत्वेन 
वाऽभिन्नत्वेन वा निरूपितमशक्यत्वादनिर्वचनीय- 
स्वरूपत्वादव्यक्तशब्दमर्हत्येव 
सा बीजशक्तिः।।
</p>

<p class="sub_title" id="1.4.4">
 ज्ञेयत्वावचनाच्च ।।४।।
</p>

<p>
इतश्चाव्यक्तं न प्रधानम्। प्रधानपुरूषयोर्भेदज्ञानात्कैवल्यसिद्धिरिति 
सांख्यस्मृतिः। अतो ज्ञेयं प्रधानमिति 
सिद्धम्। विभूतिप्राप्तिश्चोक्ता 
प्रधानज्ञानात्तेषां स्मृतौ। अपितु श्रुतौ 
ज्ञेयत्वं वोपास्यत्वं वा नोक्त- मव्यक्तस्य। 
तस्मात्तज्ज्ञानात्पुरूषार्थसिद्धिरिति 
कल्पयितुमपि न शक्यम्।।
</p>

<p class="sub_title" id="1.4.5">
 वदतीति चेन्न प्राज्ञो हि प्रकरणात् 
।।५।।
</p>

<p>
पूर्वस्मिन्सूत्रे ज्ञेयत्वात्प्रधानस्य 
ज्ञेयत्वावचनाच्चाव्यक्तस्य 
न तत्प्रधानमित्युक्तम्। तदिहापलप्यते। 
आह सांख्यो वदतीति चेत्। वदति हि श्रुतिरव्यक्तस्य 
ज्ञेयत्वम् 'अशब्दमस्पर्शम्... महतः परं 
ध्रुवं निचाय्य....' (क.उ.२.३.१५) इति।
</p>

<p>
नात्र प्रधानं निचाय्यत्वेनोपदिष्टम्। 
प्राज्ञो हि परमात्मैवेहोपदिष्टः। 
कुतः? प्रकरणात्। प्रकरणपरीक्षायां 
कृतायां प्राज्ञो हीह विवक्षित इत्यवगम्यते। 
तस्य ज्ञानादेव मृत्युमुखप्रमोचनमुपपद्यते 
न प्रधानज्ञानात्।।
</p>

<p class="sub_title" id="1.4.6">
 त्रयाणामेव चैवमुपन्यासः 
प्रश्नश्च ।।६।।
</p>

<p>
इतश्चाव्यक्तशब्दितं न प्रधानम्। 
नचिकेतसाऽग्निजीवपरमात्म- 
विषयाणां त्रयाणां प्रश्नः कृतः। 
तत्प्रत्युक्तोपन्यासश्च त्रयाणामेव. 
'सत्वमाग्निं स्वर्ग्यम्....' (क.उ.१.१.१३) इत्यग्निविषयः 
प्रश्नः। 'लोकादिमाग्निं तमुवाच....' 
(१.१.१५) इति प्रत्युपन्यासः। 'येयं 
प्रेते विचिकित्सा मनुष्ये....' (१.१.२०) 
इति जीवविषयः प्रश्नः। 'यथा 
च मरणं प्राप्य ...योनिमन्ये प्रपद्यन्ते 
शरीरत्वाय देहिनः...' (२.५.६,७) इति तस्योत्तरम्। 
'अन्यत्र धर्मात्' (१.२.१४) इति परमात्मविषयकः 
प्रश्नः 'न जायते म्रियते वा विपश्चित्' 
इत्युत्तरम्।
</p>

<p>
अपितु प्रधानविषयकप्रश्नो 
वोपन्यासो वा नैव विद्यते। तस्मादव्यक्तं 
न सांख्यपरिकल्पितं प्रधानम्।।
</p>

<p class="sub_title" id="1.4.7">
 महद्वच्च ।।७।।
</p>

<p>
महच्छब्दः सांख्यप्रक्रियायां 
प्रधानादुत्पन्ने प्रथमजे तत्त्वे रूढोऽपि 
न तथा वैदिके प्रयोगे। वैदिके तु आत्मशब्दयोगादिभ्यो 
हेतुभ्यो न तत्सांख्यतत्त्वं सूचयति। 
'बुद्धेरात्मा महान् परः' (क.उ.१.३.१०), 'वेदाहमेतं 
पुरूषं महान्तम्' (श्वे.उ.३.८) इत्यादि श्रुतिभ्य 
एवमवगम्यते। अव्यक्तशब्दविषयेऽपि 
तथैव।।
</p>

<p class="title" id="1.4.a2">
 २. चमसाधिकरणम्
</p>

<p class="e">
 (सू. ८-१०)
</p>

<p class="sub_title" id="1.4.8">
 चमसवदविशेषात् ।।८।।
</p>

<p>
प्रधानस्याशब्दत्वमसिद्धमिति 
सांख्यः पुनः प्रत्यवतिष्ठते- 
'अजामेकां लोहितशुक्लकृष्णां 
बह्वीः प्रजाः सृजमानां सरूपाः' इति 
हि श्वेताश्वतरश्रुतिः (४.५)। तत्र लोहितशुक्लकृष्णा 
बहुप्रजानां जनयित्री याऽजोक्ता 
तत्प्रधानमेव। तस्मान्न तदशब्दम्।
</p>

<p>
एवं प्राप्ते ब्रूमः-अविशेषात्। 
अत्राजाशब्दस्य प्रधानपरत्वेनार्थ- 
निर्धारणे न कश्चिद्विशेषोऽस्ति। 
अजाशब्दो रूढौ छागं निर्दिशति। न जायत 
इत्यजेति यौगिकार्थोऽपि यस्मिन्कास्मिंश्चिज्जन्मरहिते 
वस्तुन्युप- पद्यते। वाक्यशेषे 
तु सांख्यपरिकल्पितप्रधानसूचको 
न कश्चि- द्विशेषोऽस्ति।
</p>

<p>
चमसवदिति दृष्टान्तः। यथा 
'अर्वाग्बिलश्चमस ऊर्ध्वबुध्नः' (बृ.उ.२.२.३) 
इत्यत्र चमस-शब्दोऽविशेषेण प्रयुक्तस्तथेहापि। 
तत्र तस्य शिरस्त्वं वाक्यशेषगतेन 
विशेषेण निर्धार्यते। इह तु श्वेताश्वतरे 
अजायाः प्रधानत्वे न कश्चिन्निर्धारको 
विशेषोऽस्ति। तस्मादशब्दमेव प्रधानम्।।
</p>

<p class="sub_title" id="1.4.9">
 ज्योतिरूपक्रमा तु तथा 
ह्यधीयत एके ।।९।।
</p>

<p>
भवतु नामाजाशब्दवाच्यं न प्रधानमिति। 
एवं तार्हि का सेयमजा? ज्योतिः प्रमुखा 
तेजोऽबन्नलक्षणा भूतग्रामस्य प्रकृतिभूता 
परमेश्वरादुत्पन्ना तदधीना च शक्तिरेवेह 
प्रतिपत्तव्याऽजाशब्देन। कुतः? 
तथा ह्यधीयत एके। एके शाखिनश्छन्दोगाः 
'यदग्ने रोहितं रूपम् तेजसस्तद्रूपम्....' 
(छां.उ.६.४.१) इत्यधीयते। तत्र भूतत्रयमेवोक्तं 
तेजोऽबन्नशब्देभ्यो न गुणत्रयम्। 
तदेवेहापि श्वेताश्वतरे प्रत्यभिज्ञायते 
शब्दसामान्यात्। तस्मादीश्वरस्य मायाशक्तिरेवेहाजाशब्देनाभिधीयते 
न प्रधानम्।।
</p>

<p class="sub_title" id="1.4.10">
 कल्पनोपदेशाच्च मध्वादिवदविरोधः 
।।१०।।
</p>

<p>
तेजोऽबन्नस्वरूपायाः प्रकृत्या 
सद्वस्तुन उत्पन्नत्वाच्छागाकाररहि- 
तत्वाच्च कथमजाशब्दप्रयोगस्तस्यामुपपद्यत 
इति चेत्। यथाऽमधुन्या- दित्ये 
मधुत्वकल्पना यथा वाऽधेन्वां वाचि 
धेनुत्वकल्पना तथा तेजोऽबन्नरूपप्रकृतावजात्वकल्पनोपपद्यते।
</p>

<p>
तस्मात्सिद्धं प्रधानस्याशब्दत्वम्।।
</p>

<p class="title" id="1.4.a3">
 ३. संख्योपसंग्रहाधिकरणम्
</p>

<p class="e">
 (सू. ११-१३)
</p>

<p class="sub_title" id="1.4.11">
 न संख्योपसंग्रहादपि नानाभावादतिरेकाच्च 
।।११।।
</p>

<p>
असकृन्निवारितोऽपि दशग्रीवस्य 
शिरोवत्सांख्यः पुनः प्रत्यव- तिष्ठते। 
बृहदारण्यके श्रूयते 'यस्मिन्पञ्च 
पञ्चजनाः' (बृ.उ.४.४.१७) इति। तत्र पञ्चसंख्याविषयाऽपरा 
पञ्चसंख्या उक्ता। तथा पञ्चाविंशतेः 
प्रतीतिर्जायते। सांख्यस्मृत्युक्तानि 
मूलप्रकृत्यादीनि पञ्चाविंशति- 
तत्त्वान्येवेह प्रत्यभिज्ञायन्ते। 
तस्मात्सशब्दमेवास्माकं प्रधानमिति 
चेत्।
</p>

<p>
नैतद्युक्तम्। यदि तावत्पञ्च 
पञ्चकान्यभ्युपगम्यन्ते तथापि 
सांख्यतत्त्वानां नानाभावात्, पञ्चकरूपेण 
तानि संहन्तुं न शक्यते सामान्यधर्माभावात्तेषाम्। 
अपि चास्मिन्मन्त्रे आत्माकाशयोः 
पृथत्त्वे- नोक्तत्वात्पञ्चाविंशतिसंख्यातिरिच्यते।
</p>

<p>
भाषिकोक्तेर्द्वितीयपञ्चशब्दो 
जनशब्देन सह समस्तः। तस्मा- द्दिक्संख्ये 
संज्ञायामिति पाणिनिसूत्रेण (२.१.५०)पञ्चजनशब्दः 
संज्ञार्थकः, सप्तार्षिशब्दवत् इत्यवगम्यते। 
ते कतीत्याकांक्षायामिदमुच्यते 
पञ्चेति।।
</p>

<p class="sub_title" id="1.4.12">
 प्राणादयो वाक्यशेषात् 
।।१२।।
</p>

<p>
प्राणचक्षुःश्रोत्रान्नमनांस्येव 
पञ्चजना इति वाक्यशेषादवगम्यते।।
</p>

<p class="sub_title" id="1.4.13"> 
 ज्योतिषैकेषामसत्यन्ने 
।।१३।।
</p>

<p>
एकेषां काण्वानां शाखायामन्ने असत्यपि 
अनुक्तेऽप्यन्ने, पूर्वस्मात् मन्त्राज्ज्योतिषो 
ग्रहणेन पञ्चसंख्यां पूरयेत्।
</p>

<p>
तस्मान्न सांख्यस्मृत्युक्तपञ्चाविंशतितत्त्वगन्धोऽप्यत्र 
वर्तते।।
</p>

<p class="title" id="1.4.a4">
 ४. कारणत्वाधिकरणम्
</p>

<p class="e">
 (सू. १४-१५)
</p>

<p class="sub_title" id="1.4.14">
 कारणत्वेन चाकाशादिषु 
यथाव्यपदिष्टोक्तेः ।।१४।।
</p>

<p>
अस्मिन्नधिकरणे कार्यविगानदर्शनद्वारा 
कारणविगानमपि दार्शित- मिति 
भावयित्वा पूर्वपक्षी ब्रह्मणः जगत्कारणत्वं, 
वेदान्तवाक्यानां तस्मिन् गतिसामान्यत्वं 
च आक्षिपति। आचार्यश्च तत्प्रतिवक्ति 
कारणत्वेनेति।
</p>

<p>
सृष्टिश्रुतिषु क्वचिदाकाशादिकसृष्टिः 
क्वचित्तेजआदिकसृष्टिः क्वचित्प्राणादिकसृष्टिश्चोक्ता। 
एवं क्रमविगानमपि दृश्यते तत्र 
तत्र। तस्माद्ब्रह्मैव जगत्कारणं तस्मिन्नेव 
वेदान्तवाक्यानां गतिसामान्यमिति 
न सिध्यतीति चेत्।
</p>

<p>
एवं प्राप्ते ब्रूते-यद्यप्याकाशादिविषये 
क्रमवैचित्र्यादिविरोधः 
दृश्यते तथापि यथा सर्वज्ञः सर्वेश्वरः 
सर्वशक्तः परमात्मा एकत्र जगत्कारणत्वेन 
व्यपदिष्टस्तथाऽन्यत्रापीति सम्यगवगम्यते 
'सत्यं ज्ञानमनन्तं ब्रह्म' (तै.उ.२.१) इत्यादिश्रुतिवाक्यपरीक्षणेन। 
तस्मान्न कारणविषये कश्चिद्विरोधोऽस्ति।।
</p>

<p class="sub_title" id="1.4.15">
 समाकर्षात् ।।१५।।
</p>

<p>
अपिचासद्वा इदमग्र आसीदित्यादिवाक्ये 
नात्यन्ताभावरूप- मसदुच्यत 
इति समाकर्षाद्धेतोरवगम्यते। 
यत्र परमजगत्कारणं ब्रह्म श्रूयते 
तस्मिन्प्रकरणे एव तद्ब्रह्म समाकृष्यैवासद 
उच्यमानत्वान्नात्यन्ता- सदिहाभिप्रेयते। 
किं तार्हि? प्राक्सृष्टेर्भूताऽव्याकृतनामरूपावस्थैवेहा- 
सच्छब्धेनोच्यते।।
</p>

<p class="title" id="1.4.a5">
 ५. बालाक्यधिकरणम्
</p>

<p class="e">
 (सू. १६-१८)
</p>

<p class="sub_title" id="1.4.16">
 जगद्वाचित्वात् ।।१६।।
</p>

<p>
'यस्य वै तत्कर्म स वेदितव्यः' 
(४.१८) इति कौषीतकि-वाक्यो विषयः। 
कोऽसौ वेदितव्यः पुरूषः? प्राणो 
वा जीवात्मा वा परमात्मा?
</p>

<p>
कर्मशब्दस्य परिस्पन्दादिकर्मणि 
रूढत्वात्, परिस्पन्दादि-कर्मणः प्राणेनैव 
निर्वर्त्यमानत्वात्, 
श्रुत्यन्तरे समानप्रकरणे उक्तात् 
प्राणशब्दबलाच्च प्राण एव वेदितव्यत्वेनेहोपदिष्ट 
इति मुख्यप्राण- पूर्वपक्षः।
</p>

<p>
कर्म इति धर्माधर्मलक्षणं कर्मोच्यते। 
तस्माज्जीव एवेह वेदितव्यः पुरूष इति जीवपूर्वपक्षः।
</p>

<p>
'ब्रह्म ते ब्रवाणि' (४.१.) इति अजातशत्रुणोक्तोपक्रमबलात्परमा- 
त्मैवेह प्रकृत इति राद्धान्तः। एतच्छब्दो 
जगद्वाचकः। तदेवेह कर्मशब्दे- 
नोच्यते। एतत्सर्वं जगद्यस्य कर्म 
स परमात्मैव भवितुमर्हति न प्राणो न 
वा जीवः। स वा इह वेदितव्यत्वेन निर्दिष्टः। 
कर्मशब्दस्य च 'क्रियत इति कर्म' 
इति व्युत्पत्तिः।।
</p>

<p class="sub_title" id="1.4.17">
 जीवमुख्यप्राणलिङ्गान्नेति 
चेत्तद्व्याख्यातम्।।१७।।
</p>

<p>
कृतव्याख्यानमेतत्सूत्रम् 
प्रतर्दनाधिकरणे।।
</p>

<p class="sub_title" id="1.4.18">
 अन्यार्थं तु जैमिनिः प्रश्नव्याख्यानाभ्यामपि 
चैवमेके	।।१८।।
</p>

<p>
अत्र परस्य ब्रह्मण एव विवक्षितत्वाज्जीवमुख्यप्राणलिङ्गान्यपि 
ब्रह्मैव सूचयन्तीत्युक्तं प्रतर्दनाधिकरणे। 
जैमिनिस्त्वाचार्योऽन्यार्थत्वाज्जीव- 
परामर्शस्य जीवलिङ्गग्रहणेनापि 
न कश्चिद्विरोधो भवतीत्यभिप्रैति। 
जीवपरामर्शो ब्रह्मप्रतिपत्त्यर्थम्। 
अजातशत्रुणा कृताभ्यां प्रश्नव्याख्या- 
नाभ्यां तदेतदवगम्यते। सुषुप्तौ जीवो 
यस्मिन्नधिकरणे विश्रान्तस्तद्ब्रह्मैव 
इति तेनोपदिष्टम्। तदुपदेशकाले 
कृतजीवपरामर्शोऽपि तदर्थमेव 
भवेत्। अपिचैके वाजसनेयिनः 
समानप्रकरणे परं ब्रह्मैवाकाशशब्देनाभिधीयते। 
तस्माद्वेदितव्यः पुरूषः परमात्मैव।।
</p>

<p class="title" id="1.4.a6">
 ६. वाक्यान्वयाधिकरणम्
</p>

<p class="e">
 (सू. १९-२२)
</p>

<p class="sub_title" id="1.4.19">
 वाक्यान्वयात् ।।१९।।
</p>

<p>
'आत्मा वा अरे द्रष्टव्यः श्रोतव्यो 
मन्तव्यो निदिध्यासितव्यः.... आत्मनो 
वा अरे दर्शनेन श्रवणेन मत्या विज्ञानेनेदं 
सर्वं विदितम्' इति बृहदारण्यकवाक्यो 
(२.४.५) विषयः। कोऽसौ पुरूषः? भोक्त्रात्मा- 
होस्वित्परमात्मेति विचिकित्सा 
भवति।
</p>

<p>
प्रियादिसंसूचितो विज्ञानात्मैव 
द्रष्टव्यत्वादिनोपदिष्ट इति पूर्वपक्षः। 
उपक्रमोपसंहाराभ्यां विज्ञानशब्देन 
चैवं निश्चीयते।
</p>

<p>
पौर्वापर्यपर्यालोचनेनैतद्वाक्यं 
परमात्मपरमेवेत्यवगम्यते 
इति सिद्धान्तः। परमात्मन्येव वाक्यानि 
समन्वितानीति दृश्यते। तस्य ज्ञानस्यामृतत्वरूपफलम्, 
एकविज्ञानेन सर्वविज्ञानप्रतिज्ञा, 
एकायन- प्रक्रिया च परमात्मपरिग्रहे 
एवोपपद्यन्ते नान्यत्र।।
</p>

<p class="sub_title" id="1.4.20">
 प्रतिज्ञासिद्धेर्लिङ्गमाश्मरथ्यः 
।।२०।।
</p>

<p>
उपक्रमणे प्रियादिशब्दैः 
संसूचितो विज्ञानात्मैव। अपितु एतद्विज्ञानात्मसङ्कीर्तनं 
लिङ्गं प्रतिज्ञासिद्ध्यर्थमित्याश्मरथ्यो 
मन्यते। 'आत्मनि विज्ञाते सर्वमिदं विज्ञातं भवति' 
(बृ.उ.४.५.६) 'इदं सर्वं यदयमात्मा' (४.५.७) 
इति प्रतिज्ञा। उपक्रमे यो विज्ञानात्मोक्तः 
स एव द्रष्टव्यत्वेन व्ययदिश्यते। 
अपित्वग्निविस्फुलिङ्गयोरिव 
भिन्नाभिन्नयो- र्जावपरमात्मनोरभेदांशेनैवैतदुक्तम्। 
अन्यथा हि आत्मविज्ञानादपि विज्ञानात्मा 
न ज्ञायत इति पूर्वोक्ता प्रतिज्ञा हीयेत।।
</p>

<p class="sub_title" id="1.4.21">
 उत्क्रमिष्यत एवंभावादित्यौडुलोमिः।।२१।।
</p>

<p>
इदानीमौडुलोमेरभिप्रायः। 
औडुलोमिः सत्यभेदवादी। संसार- दशायां 
विज्ञानात्मपरमात्मानौ भिन्नावेव। मुक्त्यवस्थायां 
देहपातानन्तरं विज्ञानात्मा परमात्मन्यत्यन्तं 
विलयनमुपगच्छति। यो विज्ञानात्मोपक्रम 
इह कृतः स उत्क्रमिष्यतो जीवस्य 
परमात्मभावादुपपद्यते। भविष्य- 
दृष्ट्यैतदभेदवचनमित्यर्थः।।
</p>

<p class="sub_title" id="1.4.22">
 अवस्थितेरिति काशकृत्स्नः 
।।२२।।
</p>

<p>
'अनेन जीवेनात्मनानुप्रविश्य....' 
(छां.उ.६.३.२) इत्यादि- श्रुतिभ्यः परमात्मन 
एव जीवात्मभावेनावस्थानादुपपन्नमिदं 
विज्ञानात्म- परमात्मनोरभेदेनोपक्रमणमिति 
काशकृत्स्न आचार्यो मन्यते। काश- 
कृत्स्नीयमतमेव श्रुत्यनुसारि 
तत्त्वमस्यादिश्रुतिप्रतिपादितार्थानुगामित्वात्।
</p>

<p>
जीवोत्पत्तेरश्रुतत्वादाश्मरथ्यमतमनुपपन्नम्। 
सत्यभेदाभ्युपगमा- दौडुलोमिपक्षोऽपि 
न श्रुत्यनुसारिः।।
</p>

<p class="title" id="1.4.a7">
 ७. प्रकृत्यधिकरणम्
</p>

<p class="e">
 (सू. २३-२७)
</p>

<p class="sub_title" id="1.4.23">
 प्रकृतिश्च प्रतिज्ञादृष्टान्तानुपरोधात् 
।।२३।।
</p>

<p>
ब्रह्मैवजगत 
उपादानकारणमिति साधयितुमिदमधिकरणं 
प्रारभ्यते।
</p>

<p>
'जन्माद्यस्य यतः' (१.१.२) इत्यनेन 
सूत्रेण विज्ञास्यब्रह्मणो यल्लक्षणमुक्तं 
तदुपादाननिमित्तयोरूभयोरपि 
तुल्यत्वात् संशयो भवति तदुपादानं वा 
निमित्तं वेति। ईक्षणपूर्वककर्तृत्वस्योक्तत्वान्निमित्त- 
कारणमेव भवेदिति पूर्वपक्षः। उपादानं 
तु जगद्वत् सावयवमचेतन- 
मशुद्धमेव भवितुमर्हति, तच्च 
प्रधानमिति।
</p>

<p>
एवं प्राप्तेऽभिधीयते प्रकृतिश्चेति। 
प्रकृतिरूपादानम्। ब्रह्मैव जगत 
उपादानमपि भवितुमर्हति। कुतः? 
प्रतिज्ञादृष्टान्तानुपरोधात्। 
एवमेवैक- विज्ञानेन सर्वविज्ञानप्रतिज्ञा, 
मृत्सुवर्णनखनिकृन्तनादयो 
दृष्टान्ताश्चोप- पद्यन्ते।।
</p>

<p class="sub_title" id="1.4.24">
 अभिध्योपदेशाच्च ।।२४।।
</p>

<p>
'सोऽकामयत, बहु स्यां प्रजायेय' 
(तै.उ.२.६) इति श्रुतिः। एतादृशेभ्यः 
श्रुतिभ्यो ब्रह्मण एवाभिध्या सृष्टिसंकल्पो 
बहुभवनं चावगम्यते। तस्मादपि ब्रह्मैवाभिन्ननिमित्तोपादानमिति 
मन्तव्यम्।।
</p>

<p class="sub_title" id="1.4.25">
 साक्षाच्चोभयाम्नानात् 
।।२५।।
</p>

<p>
साक्षाद् ब्रह्मैव कारणमुपादाय 
श्रुतिः प्रभवप्रलयावुभौ वक्ति 
'सर्वाणि ह वा इमानि भूतानि आकाशादेव समुत्पद्यन्ते 
आकाशं प्रत्यस्तं यन्ति' (छां.उ.१.९.१) 
इति। तस्मात्तदेवोभयम्।।
</p>

<p class="sub_title" id="1.4.26">
 आत्मकृतेः परिणामात् ।।२६।।
</p>

<p>
'तदात्मानं स्वयमकुरूत' (तै.उ.२.७) 
इति श्रुतेरात्मन एव कर्तृत्वं कर्मत्वं चावगम्येते। 
स्वयमिति कर्तृत्वं सूचयति। आत्मानमिति 
कर्मत्वम्। पूर्वसिद्धस्य कर्तुरेव 
परिणमनद्वारा कर्मत्वमप्युक्तम्। 
तस्मादपि ब्रह्मैवाभिन्ननिमित्तोपादानकारणम्।।
</p>

<p class="sub_title" id="1.4.27">
 योनिश्च हि गीयते ।।२७।।
</p>

<p>
श्रुतिषु ब्रह्म योनिशब्देन गीयत 
इत्यतोऽपि तदेव प्रकृतिः। 'कर्तारमीशं 
पुरूषं ब्रह्मयोनिम्' (मुं.उ.३.१.३) 
'यद् भूतयोनिं परिपश्यन्ति धीराः' 
(१.१.१६) इति हि श्रुतयः। योनिशब्दस्तु 
प्रकृति- वाचकमिति सुप्रसिद्धम्।।
</p>

<p class="title" id="1.4.a8">
 ८. सर्वव्याख्यानाधिकरणम्
</p>

<p class="sub_title" id="1.4.28">
 एतेन सर्वे व्याख्याता व्याख्याताः 
।।२८।।
</p>

<p>
समासेनेतरवादतिरस्करणार्थमिदमधिकरणम्।
</p>

<p>
एतेन प्रधानकारणवादनिराकरणेन 
अण्वादिकारणवादाः सर्वे व्याख्याता निराकृताः। 
प्रधानमल्लनिबर्हणन्यायेनैतदुपपद्यते।
</p>

<p>
द्विर्वचनमध्यायसमाप्त्यर्थम्।।
</p>

 </div>
</body>
</html>

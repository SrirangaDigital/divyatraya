	<!DOCTYPE html>
<html>

<head>
	<meta charset="UTF-8"/>
	<title>दिव्यत्रायपादार्पितपुष्पमञ्जरी</title>
	<link href="../style/reset.css" rel="stylesheet"/>
	<link href="../style/style.css" rel="stylesheet"/>
</head>


<body>

<div id="page">
<div class="article_title">
 द्वितीयोऽध्यायः
</div>

<p class="sub_article">
 प्रथमः पादः
</p>

<p class="title">
 १. स्मृत्यधिकरणम्
</p>

<p>
 (सू. १-२)
</p>

<p class="sub_title">
 स्मृत्यनवकाशदोषप्रसङ्ग 
इति चेन्नान्यस्मृत्यनवकाशदोषप्रसङ्गात् 
।।१।।
</p>

<p>
परं ब्रह्मैवास्य जगतः सृष्टिस्थितिलयकारणम्, 
तदेव सर्वेषां नः आत्मा, तस्मिन्नेव सर्वासां श्रुतीनां 
तात्पर्यमित्यतीताध्याये श्रुतिप्रमाणेनैव 
प्रतिपादितम्। इदानीं ब्रह्मकारणवादस्य 
साङ्ख्यादिस्मृतिविरूद्धत्वं 
न्यायविरूद्धत्वं च परिहर्तुमेषोऽध्याय 
आरभ्यते। तत्र प्रथमं तावत् स्मृतिवैरूध्यमाक्षिप्य 
समाधत्ते स्मृतीति। सूत्रस्य पूर्वार्धः पूर्वपक्षः, 
उत्तरार्धस्तु सिद्धान्तः।
</p>

<p>
श्रुत्यर्थानां दुरवगाह्यत्वात् 
स्मृतिबलेनैव तेषां निर्णयो न्याय्यः। 
स्मृतिस्तु महार्षिप्रणीता साङ्ख्यास्मृतिः। 
यदि ब्रह्मजगत्कारणवादे सर्वासां 
श्रुतीनां तात्पर्यमित्यभ्युपगम्येत 
तर्हि साङ्ख्यास्मृतिर्निरर्थका 
भवेदिति दोषप्रसङ्गः। तस्मात् साङ्ख्यास्मृतिसार्थक्याय 
वेदान्तवाक्यानां तात्पर्यं तदनुसारेणैव 
निर्णेतव्यम्। मन्वादीतरश्रुतीनां 
चोदनालक्षणे धर्मे तात्पर्यत्वात् तेषूक्तानां 
मोक्षसाधनानां परित्यागेन न कश्चिन्महादोषः 
सम्भवति। साङ्ख्याशास्त्रस्य 
तु मोक्षसाधनमेवाधिकृत्य प्रणीतत्वात् 
तदनवकाशोऽसहनीयः-इति 
पूर्वः पक्षः।
</p>

<p>
राद्धान्तस्तु-श्रुत्यर्थनिर्णयाय 
साङ्ख्यास्मृतिव्यपाश्रयः 
श्रुत्यनुसारिण्यो मन्वादिसिद्धप्रणीता 
बह्विः स्मृतीः कोपयति। यदा तु 
बह्वीषु स्मृतिषु परस्परं वैरूध्यं दृश्यते 
तदा श्रुत्यनुसारिण्यः स्मृतय एवोपादेया 
इति प्रसिद्धम्। मन्वादिस्मृतीनां श्रुत्युपबृंहकत्वं 
तु तेषूदितैर्ब्रह्मजगत्कारण- 
प्रतिपादनपरैर्बहुभिर्वाक्यैर्निश्चीयते। 
तस्माच्छ्रुतितात्पर्यनिर्णये 
मन्वादि- स्मृत्यनवकाशदोषवारणाय 
तासामेव ग्रहणं कर्तव्यं न साङ्ख्यास्मृत्या 
इति।।
</p>

<p class="sub_title">
 इतरेषां चानुपलब्धेः ।।२।।
</p>

<p>
प्रधानादितरेषां महदादीनां साङ्ख्यास्मृत्युक्ततत्त्वानां 
लोके वेदे चानुलब्धेर्भ्रान्तिमूलैव 
सा सर्वज्ञस्य स्मृतिः। कार्यस्य महदादेरप्रामाण्यात् 
कारणस्य प्रधानस्याप्यप्रामाण्यं 
सिद्धम्। तस्मात् साङ्ख्यास्मृत्यनवकाश- 
दोषप्रसङ्गो न शङ्कनीयः।।
</p>

<p class="title">
 २. योगप्रत्युक्त्यधिकरणम्
</p>

<p>
 (सू. ३)
</p>

<p class="sub_title">
 एतेन योगः प्रत्युक्तः 
।।३।।
</p>

<p>
साङ्ख्यायोगौ 
सम्यग्दर्शनोपायाविति प्रसिद्धौ। 
योगसूचकानि कानिचिल्लिङ्गानि 
श्रुतिषु तत्र तत्र दृश्यन्ते। मन्वादिशिष्टैरपि 
योगमार्गोऽङ्गीकृतः। योगस्तु 
स्वतन्त्रप्रधानमेव जगत्कारणमिति 
वदति। तस्माद्वेदान्तानां ब्रह्मजगत्कारणवादे 
न समन्वयोऽस्तीति प्राप्ते तत् प्रत्याचष्टे 
एतेनेति। एतेन साङ्ख्यास्मृतिप्रतिवचनेन 
योगोऽपि प्रत्युक्तः। अन्यस्मृत्यनवकाशदोषप्रसङ्गाद्याः 
या या युक्तयः साङ्ख्यास्मृतिनिरा- 
करणाय बभूवुः, ताः सर्वा योगस्मृतिनिराकरणायापि 
समर्था भवन्तीत्यर्थः।।
</p>

<p class="title">
 ३. न-विलक्षणत्वाधिकरणम्
</p>

<p>
 (सू. ४-१२)
</p>

<p class="sub_title">
 न विलक्षणत्वादस्य तथात्वं च 
शब्दात् ।।४।।
</p>

<p>
वेदान्तं प्रति क्षिप्तानां तर्कानामाभासकत्वदर्शनायैतदधिकरणं 
प्रारभ्यते। अधिकरणस्य प्रथमसूत्रद्वयं 
पूर्वपक्षं कथयति।
</p>

<p>
चेतनं ब्रह्मैवास्य जगतः प्रकृतिरिति 
यदुक्तं सिद्धान्तिना तन्नोप- पद्यते। 
कुतः? चेतनाद्ब्रह्मणोऽस्य 
जगतो विलक्षणत्वात्। सलक्षण- वस्तुनोरेव 
कार्यकारणभाव उपपद्यते यथा 
मृद्घठयोः। विलक्षणवस्तुनोः स 
नोपपद्यते यथा मृद्घटयोः एवमेवाचेतनाशुद्धजगच्चेतनशुद्धब्रह्मणोरपि 
कार्यकारणभावोऽनुपपन्नः। 
अस्य जगतस्तथात्वं ब्रह्मविलक्षणत्वं 
च शब्दादेव श्रुतेरेवावगम्यते। 
तथाहि `विज्ञानं चाविज्ञानं च' (तै.उ.२.६) 
इत्यत्र श्रुतिरेव चेतनाचेतनप्रविभागत्वं 
दर्शयति। जगत्तु अचेतनमेव, चेतनस्य 
जीवजातस्योपकरणभूतत्वात्।।
</p>

<p>
ननु यान्यचेतनत्वेनाभिमतानि 
भूतेन्द्रियाणि तेषां चेतनत्वमपि 
तत्र तत्र श्रूयते। तद्यथा `मृदब्रवीत्' 
`ते हेमे प्राणा अहंश्रेयसे विवदमाना 
ब्रह्म जग्मुः' (बृ.उ.६.१.७) इति। अत उत्तरं 
पठति पूर्वपक्षी-
</p>

<p class="sub_title">
 अभिमानिव्यपदेशस्तु विशेषानुगतिभ्याम् 
।।५।।
</p>

<p>
तु-शब्दः आक्षेपपरिहारार्थः। `मृदब्रवीत्' 
इत्यादिश्रुतिषु संवाद- विवादेक्षणरूपो 
यश्चेतनयोग्य-व्यवहार उक्तः 
सोऽभिमानि-देवताया व्यापारो नाचेतनमृदादीनाम्। 
विशेषानुगतिभ्यामेवमवगम्यते। 
चेतना- चेतनयोरूपकार्योपकारकरूपो 
विशेषोऽस्ति। कौषीतक्युपनिषदि, 
इन्द्रियाणां विषये तदभिमानिसूचको 
देवताशब्दविशेषोऽप्यस्ति। अभिमानिदेवताः 
सर्वत्रानुगता इति मन्त्रार्थवादेतिहासपुराणेभ्यो 
निश्चितं भवति। अतः पूर्वपक्षिणोदाह्तासु 
श्रुतिषु मृदादीनामचेतनानां चेतनत्वाभिधानं 
नास्त्येव। एवं सति, अचेतनस्य जगतश्चेतनाद् 
ब्रह्मणो वैलक्षण्यमत एव तस्याब्रह्मप्रकृतिकत्वं 
च सिध्येते।।
</p>

<p class="sub_title">
 दृश्यते तु ।।६।।
</p>

<p>
इदानीं सिद्धान्तं सूत्रयति दृश्यते इति। 
तुकारः सूत्रद्वयोक्तं पूर्वपक्षं 
व्यावर्तयति। जगद्ब्रह्मणोवzलक्षण्यात् 
तयोः कार्यकारणभावो न सम्भवतीति 
यदुक्तं तदसत्। कुतः? विलक्षणयोर्वस्तुनोः 
कार्यकारण- भावस्य लोके 
दृष्टत्वात्। तद्यथा। चेतनात् पुरूषादचेतनानां 
केश- नखादीनामुत्पत्तिर्दृश्यत 
एव। अचेतनाच्च गोमयादेर्वृश्चिकादीनां 
चेतना- नामुत्पत्तिरपि दृश्यत 
एव। पुरूषशरीरकेशनखादेरचेतनत्वांशेन 
सालक्षण्ये विद्यमानेऽपि, एकस्य चैतन्याश्रयत्वादन्यस्य 
च तद्राहित्यादस्त्येव वैलक्षण्यम्। 
स्वरूपवैलक्षण्यं तु प्रसिद्धमेव। 
एवमपि प्रकृतिविकारभावो 
दृश्यत एव तयोः। परमसालक्षण्येऽभ्युपगते 
कार्यकारणभाव एव लुप्येत। अपि 
च जगद्ब्रह्मणोः परमवैलक्षण्यं 
न वाच्यं सत्तारूपस्य सालक्षण्यस्य 
सदा विद्यमानत्वात्। अतो ब्रह्मप्रकृतिकमेव 
जगदिति सिद्धम्।।
</p>

<p class="sub_title">
 असदिति चेन्न प्रतिषेध-मात्रत्वात् 
।।७।।
</p>

<p>
असत्कार्यवादोऽत्र निराक्रियते। 
अचेतनस्याशुद्धस्य जगतः प्रागुत्पत्तेरविद्यमानत्वात्, 
चेतनस्य शुद्धस्यैव ब्रह्मणो विद्यमानत्वाच्च, 
सृष्टिपूर्वं जगदसदेवेति चेत्। न, 
प्रतिषेधमात्रत्वात्तस्य प्रतिषेध्याभावात्। 
कार्यस्य जगतः प्रागुत्पत्तेः प्रतिषेधो 
निरर्थक एव, कारणात्मना त्रिकालेऽपि 
विद्यमानत्वादित्यर्थः।।
</p>

<p class="sub_title"> 
 अपीतौ तद्वत्प्रसङ्गादसमञ्जासम् 
।।८।।
</p>

<p>
वेदान्तदर्शनस्यासमञ्जासतादर्शनाय 
पुनराक्षेपं करोति पूर्वपक्षी। अपीतौ प्रलये 
तद्वत् कार्यवत्, कारणस्यापि 
रूपप्रसङ्गात्, असमञ्जास- मयुक्तमिदं 
वेदान्तदर्शनम्। लयो नाम कार्यस्य 
कारणापत्तिः। यदा प्रलयकाले 
सावयवत्वाशुद्धत्वाचेतनत्वादिगुणैर्युक्तमिदं 
जगत् स्वस्मि- न्कारणे ब्रह्मणि लीयेत, 
तदा तस्य गुणैर्ब्रह्मापि प्रदुष्येत 
इति प्रसङ्गात्, वेदान्तदर्शनमसमञ्जासमिति 
सिध्यति। प्रलयानन्तरं पुनरूत्पत्तिकारणा- 
भावात् नवसर्गो न भवति। यदि भवति तदा 
मुक्तानामपि पुनर्जन्मप्रसङ्गः। 
प्रलयेऽपि कार्यकारणविभागोऽभ्युपगम्येत 
तर्हि प्रलय एव न सम्भवति। तस्मादसमञ्जासमेवेदं 
वेदान्तदर्शनम्।।
</p>

<p>
इति प्राप्ते उत्तरं पठति-
</p>

<p class="sub_title">
 न तु दृष्टान्तभावात् ।।९।।
</p>

<p>
न त्वसामञ्जास्यरूपदोषोऽस्मत्पक्षेऽस्ति। 
कुतः? कारणे लीयमानं कार्यमात्मीयेन 
दोषेण कारणं न संसृजतीत्येतस्मिन् 
दृष्टान्तस्य भावात्। दृश्यते हि लोके 
यथा मृत्प्रकृतिका घटशरावादयः 
सुवर्णप्रकृतिका रूचकादयश्च 
मृत्सुवर्णरूपयोः प्रकृत्योर्लायमाना 
आत्मीयैरूच्चावचादि- 
दोषैः स्वेषां प्रकृती न दूषयन्तीति। 
प्रत्युत पूर्वपक्षं साधयन्तो दृष्टान्ता 
न सन्त्येव। कार्यकारणयोरनन्यत्वेऽपि 
त्रिकालेष्वपि कार्यं कारणात्मना 
विद्यते न तु विपरीतम्। यथा मायावी 
स्वमायया सदाऽसंस्पृष्टः, यथा वा 
साक्षिरूपचैतन्यः स्वप्नदर्शनमाययाऽसंस्पृष्टः, 
तथा परमात्माऽपि मिथ्यारूपजगद्धमzरसंस्पृष्ट 
एव।
</p>

<p>
यथा सुषुप्तौ सर्वमविभागमापद्यमानवद् 
दृश्यते, न तु सत्येना- विभागमापद्यते 
मिथ्याज्ञानवशात् प्रबोधे स्वप्ने च 
विभागस्य पुनरूदयात्, तथा प्रलयेऽपि 
मन्तव्यम्। सुषुप्तिसादृश्येन मिथ्याज्ञाननिमित्तविभाग- 
शक्तिरनुमीयत एव। मुक्तानां 
तु मिथ्याज्ञानस्य नाशितत्वात् पुनर्जन्मसन्दर्भो 
नास्त्येव।।
</p>

<p class="sub_title">
 स्वपक्षदोषाच्च ।।१०।।
</p>

<p>
शब्द-रूपादिहीनायाः प्रकृतेः 
शब्द-रूपादिमज्जगदुत्पन्नमिति साङ्ख्यैः
अभ्युपगतम्। तस्माद्विलक्षणत्वादीनां 
सर्वेषां दोषाणां प्रतिवादिनः पक्षेऽपि 
भावात्, अस्मत्पक्षे 
एव तेषां प्रक्षेपणं न साधु।।
</p>

<p class="sub_title">
 तर्काप्रतिष्ठानादप्यन्यथाऽनुमेयमिति
चेदेवमप्यविमोक्षप्रसङ्गः 
।।११।।
</p>

<p>
आगममात्रसिद्धेऽर्थे शुष्कतर्कबलात्प्रत्यवस्थानं 
न कर्तव्यम्। तर्कोऽप्रतिष्ठितः, 
केवलपुरूषबुद्धौ प्रतिष्ठितत्वात्, 
पुरूषबुद्धीनां च वैचित्र्यात्।
</p>

<p>
अन्यथाऽनुमेयमिति चेत्। अप्रतिष्ठितत्वदोषो 
यथा न भवति तथा वयमनुमास्यामहे 
इति चेत्। एवमपि, अप्रतिष्ठितत्वदोषाद् 
भवत्पक्षोऽ- विमुक्त एव। कुतः? रूपादिहीनस्य 
लिङ्गादिहीनस्य च ब्रह्मणः प्रत्यक्षानुमानागम्यत्वात्।।
</p>

<p class="title">
 ४. शिष्टापरिग्रहाधिकरणम्
</p>

<p>
 (सू. १२)
</p>

<p class="sub_title">
 एतेन शिष्टापरिग्रहा अपि व्याख्याताः 
।।१२।।
</p>

<p>
एतेन प्रधानवादनिराकरणेन 
मनुदेवलादिभिः शिष्टैरपरिगृहीताः 
परमाणुकारणादिवादा अपि व्याख्याता 
निराकृता इति सूत्रार्थः। सत्कार्यत्वात्मासङ्गत्वादिभिः 
कैश्चिदंशैर्वेदान्तदर्शनस्य 
प्रत्यासन्नत्वात्, प्रबलतर्केणोपबृंहितत्वाच्च 
प्रधानजगत्कारणवादो वेदानुसारिभिर्मन्वादि- 
शिष्टैः केनचिदंशेन परिगृहीतोऽपि 
ब्रह्मणस्तर्कागम्यत्व-तर्काप्रतिष्ठा- 
नादिभिर्बहुभिः कारणैर्निराकृतः। 
एवं सति शिष्टैः केनचनाप्यंशेना- 
परिगृहीतस्य दुर्बलतर्कोपेतस्य 
परमाणुकारणादिविषये किं 
वक्तव्यम्? -इत्यभिप्रायः।।
</p>

<p class="title">
 ५. भोक्त्रापत्त्यधिकरणम्
</p>

<p>
 (सू. १३)
</p>

<p class="sub_title">
 भोक्त्रापत्तेरविभागश्चेत्, 
स्याल्लोकवत् ।।१३।।
</p>

<p>
ब्रह्मकारणवादोऽपरेण तर्केणाक्षिप्यते।
</p>

<p>
अदृष्टविषये श्रुतेर्मुख्यप्रामाण्यमभ्युपगतमपि 
दृष्टविषये प्रत्यक्षा- दीतरप्रमाणविषये 
न तथा। तस्मिन् गौणमेव श्रुतेः प्रामाण्यम्। 
प्रत्यक्षगम्यो भोक्तृभोग्यव्यवहारो 
लोकप्रसिद्धः। स तु लुप्यते यदि 
ब्रह्मैव निखिलजगत्कारणमिति 
अभ्युपगम्येत। तेन वादेन भोग्यस्य 
भोक्तृभावापत्तेः, भोक्तुश्च 
भोग्यभावापत्तेः भोक्तृभोग्ययोरविभाग 
एव प्रसज्येत इति चेत्।
</p>

<p>
मैवम्। लोकवदिहापि स्यात्। यथा 
लोके समुद्र-बुद्बुद-फेन- तरङ्गादीनां 
जलरूपेणाविभागोऽपि, विभागः 
सुप्रसिद्ध एव। तथेहापि स्यात्। समुद्रादिन्यायेन 
भोक्तृभोग्यरूपो विभाग उपपद्यते। 
विभागस्तु उपाधिकृतः।।
</p>

<p class="title">
 ६. आरम्भणाधिकरणम्
</p>

<p>
 (सू. १४-२०)
</p>

<p class="sub_title">
 तदनन्यत्वमारम्भणशब्दादिभ्यः 
।।१४।।
</p>

<p>
पूर्वस्मिन्नधिकरणे परिणामवादमवलम्ब्यापाततः 
समाधानमुक्तम्। इदानीं विवर्तवादमाश्रित्य 
परमसमाधानमाह।
</p>

<p>
तयोः कार्यकारणयोर्जगद्ब्रह्मणोरनन्यत्वम्, 
`वाचारम्भणं विकारो नामधेयम्', 
`ऐतदात्म्यमिदं सर्वम्', `इदं सर्वं यदयमात्मा', 
`ब्रह्मैवेदं सर्वम्', `नेह नानाऽस्ति किञ्चन' 
इत्यादिभ्यःङ श्रुति-शतेभ्योऽवगम्यत 
इति सूत्रार्थः।
</p>

<p>
एकविज्ञानेन सर्वविज्ञानं प्रतिज्ञाय, 
`वाचारम्भणं विकारो नामधेयम्, 
मृत्तिकेत्येव सत्यम्' इत्येतद्वाक्यं 
तस्य दृष्टान्तत्वेनोक्तम्। अत्र एवकारेण 
सर्वस्य मृन्मयस्य मिथ्यात्वं मृत्तिकायाः 
सत्यत्वं चावधारितम्। एवमेव जगद्ब्रह्मणोर्विषयेऽपि 
मन्तव्यम्। वस्तुस्वभावदृष्ट्या 
विकारो नैवास्ति, विकारस्यानृतत्वात् 
केवलवाग्रूपत्वात्। अन्यथा एकविज्ञानेन 
सर्वविज्ञानमिति प्रतिज्ञा नैव सिद्ध्यति।।
</p>

<p class="sub_title">
 भावे चोपलब्धेः ।।१५।।
</p>

<p>
अत्र कार्यकारणयोरनन्यत्वं 
तर्कबलेन स्थाप्यते। कारणस्यैव 
मृदादेर्भावेऽस्तित्वे कार्यस्य घटादेरूपलभ्यमानत्वात्, 
कारणस्याभावे कार्यस्यानुपलभ्यमानत्वाच्च 
कारणकार्ययोरनन्यत्वं 
सिद्धम्।।
</p>

<p class="footnotes">
 *छां.उ.६.१.१.; छां.उ.६.८.७; 
बृ.उ.२.४.६; बृ.उ.४.४.१९.
</p>

<p class="sub_title">
 सत्त्वाच्चावरस्य ।।१६।।
</p>

<p>
अवरस्य उत्तरकालभाविनः 
कार्यस्य कारणरूपेण पूर्वकालभाविनि 
कारणे स्थितत्वादपि तयोरनन्यत्वं 
सिद्धम्। तद्यथा तिलेषु तैलम्। सिकताभ्यस्तैलं 
नैव सम्पीडितम्।।
</p>

<p class="sub_title">
 असद्व्यपदेशान्नेति चेन्न धर्मान्तरेण 
वाक्यशेषात् ।।१७।।
</p>

<p>
छान्दोग्ये `असदेवेदमग्र आसीत्' 
(३.१९.१) इति श्रुतत्वात्, उत्पत्तेः प्राक् 
कार्यमसदेवेति चेत्। न; अव्याकृतनामरूपेण 
धर्मान्तरेणैवासद्व्यपदेशो न तु 
अत्यन्तासदित्यभिप्रायेण। 
एतत् `तत् सदासीत्' इति वाक्यशेषादवगम्यते।।
</p>

<p class="sub_title">
 युक्तेः शब्दान्तराच्च ।।१८।।
</p>

<p>
उत्पत्तेः प्राक् कार्यस्य सत्त्वं 
कार्यकारणयोरनन्यत्वञ्चावगम्येते 
इति अध्याहर्तव्यम्।
</p>

<p>
युक्तिस्तावल्लोकेघटदधिरूचककामा 
मृत्क्षीरसुवर्णानि तत्तन्नियत- 
कारणान्येव गृह्यन्त इति। यदि तत्तत्कार्यं 
तत्तत्कारणे सूक्ष्मरूपेण नाभविष्यत् 
तर्हि घटोत्पादनाय क्षीरमेव किं न 
गृह्णीयात्? असत्कार्य- वादे एतस्योत्तरं 
नास्त्येव। श्रुतिश्च भवति `सदेव सोम्येदमग्र 
आसीत्' (६.२.१) इति। एतस्मिन् प्रकरणे श्रुतिरेव 
असद्वादं निराकरोति।।
</p>

<p class="sub_title">
 पटवच्च ।।१९।।
</p>

<p>
यथा संवेष्टितः पटः प्रसारिते 
सति, अवस्थान्तरमापन्नेऽपि पटरूपेणैवावशिष्यते 
तथा कार्यरूपेणाभिव्यक्तिमापद्यमानं 
कारणमपि तेनैव वस्तुरूपेणावशिष्यते।।
</p>

<p class="sub_title">
 यथा च प्राणादि ।।२०।।
</p>

<p>
मुख्यप्राणस्यैव प्रभेदाः सन्तः 
प्राणापानादयः, यदि प्राणायामेन 
निरूद्धाः, यदि वा स्वस्वकर्तव्येषु 
व्याप्रियमाणाः, यथा मुख्यप्राणस्यैव 
प्रभेदत्वेन तिष्ठन्ति, तथा कार्यकारणयोर्विषयेऽपि 
मन्तव्यम् इत्यर्थः। 
</p>

<p>
अतो ब्रह्मकार्यं जगद् ब्रह्मणोऽनन्यत्। 
एतेन येनाश्रुतमित्यादि- प्रतिज्ञाऽपि 
सिद्धा।।
</p>

<p class="title">
 ७. इतरव्यपदेशाधिकरणम्
</p>

<p>
 (सू. २१-२३)
</p>

<p class="sub_title">
 इतरव्यपदेशाद्धिताकरणादिदोषप्रसक्तिः 
।।२१।।
</p>

<p>
एकविज्ञानेन सर्वविज्ञानमिति 
प्रतिज्ञासिद्धेः कार्यकारणयोरनन्यत्वं 
जीवब्रह्मणोरेकत्वं चोक्तम्। 
एतदवलम्ब्य पूर्वपक्ष्याक्षिपति 
``इतरव्यपदेशाद्....'' इति। इतरस्य 
जीवस्य ब्रह्मणोऽनन्यत्वोक्ते- 
र्हिताकरणाहितकरणादिदोषप्रसङ्गः, 
तस्माच्चेतनं ब्रह्म न जगत्कारण- 
मिति सूत्राभिप्रायः। हितं मोक्षः, 
अहितं च संसारबन्धः; हिताकरणा- 
हितकरणाभ्यां मोक्षे प्रयत्नराहित्यं 
संसारबन्धे च स्वत एव प्रवेशश्चोच्येते।।
</p>

<p class="sub_title">
 अधिकं तु भेदनिर्देशात् ।।२२।।
</p>

<p>
सिद्धान्त्युत्तरं पठति, अधिकमिति। 
तुशब्दः पूर्वपक्षनिरसनार्थः। यद्ब्रह्म 
निखिलजगत्कारणं तच्छारीरादधिकम्; 
कुतः? शारीरब्रह्मणोः कर्तृकर्मरूपस्य 
भेदस्य निर्देशात्। `आत्मा वा अरे द्रष्टव्यः' 
इत्यादि- श्रुतिषु (बृ.उ.२.४.६) शारीरो 
दर्शनकर्ता ब्रह्म च दर्शनक्रियायाः 
कर्मेति तयोर्भेदः स्पष्टमुक्तः। 
शारीरः परमार्थतो ब्रह्मेति वदामः, न 
तु ब्रह्म परमार्थतः शारीर इति।।
</p>

<p class="sub_title">
 अश्मादिवच्च तदनुपपत्तिः 
।।२३।।
</p>

<p>
वैडूर्यसूर्यकान्तपाषाणाः 
सर्वेऽपि अश्मानः। वैडूर्यादयः केचिन् 
महार्हाः, सूर्यकान्तादयः केचिन् 
मध्यमवीर्याः श्ववायसप्रक्षेपणार्हाः 
इतरे पाषाणा इति भेदो भवति तेषाम्। एवमेव जीवब्रह्मणोरपि 
भेदो युक्तः। तस्माद्धिताकरणादीनामनुपपत्तिः।।
</p>

<p class="title">
 ८. उपसंहारदर्शनाधिकरणम्
</p>

<p>
 (सू. २४-२५)
</p>

<p class="sub_title">
 उपसंहारदर्शनान्नेति चेन्न 
क्षीरवद्धि ।।२४।।
</p>

<p>
उपसंहारः सङ्ग्रहः। लोके कुलालादयो 
घटादिनिर्माणाय मृद्दण्डादिकारकाणि 
अपेक्षन्ते। ब्रह्मणस्तु न किञ्चिदपि 
कारकमस्तीत्यतो न तज्जगत्कारणं 
भवतीति चेत्। न, क्षीरवद्भवेत्। यथा 
क्षीरं विना कारकं स्वतस्तक्ररूपेण 
परिणमते तथा ब्रह्मापि जगद्रूपेण 
परिणमेत।।
</p>

<p class="sub_title">
 देवादिवदपि लोके ।।२५।।
</p>

<p>
लोक्यते ज्ञायतेऽर्थोऽनेनेति 
लोकः शास्त्रम्। देवतार्षिपितरः महामहिमयुक्ता 
विना बाह्यसाधनं स्वविशेषैश्वर्यद्वारा 
सन्कल्पमात्रेणैव सृष्टिसमर्था इति 
शास्त्रेषु दृष्टम्। तद्वद्ब्रह्मविषयेऽप्यस्तु।।
</p>

<p class="title">
 ९. कृत्स्नप्रसक्त्यधिकरणम्
</p>

<p>
 (सू. २६-२९)
</p>

<p class="sub_title">
 कृत्स्नप्रसक्तिर्निरवयवशब्दकोपो 
वा ।।२६।।
</p>

<p>
पूर्वपक्षसूत्रमेतत्।
</p>

<p>
किं कृत्स्नं ब्रह्म जगद्रूपेण 
परिणमते उतैकदेशेन? आद्ये मूलब्रह्मनाशप्रसङ्गो 
द्रष्टव्यतादिश्रुतिवैयर्थ्यप्रसङ्गश्च, 
ब्रह्मणः जगद्रूपेण सदा दृश्यमानत्वात्। 
द्वितीये ब्रह्मणः सावयवत्वप्रसङ्गः, 
अत एव निरवयवं ब्रह्मेति वदन्तीनां 
श्रुतीनां कोपो विरोधः। तस्मादसङ्गतमेवेदं 
वेदान्तदर्शनम्।।
</p>

<p class="sub_title">
 श्रुतेस्तु शब्दमूलत्वात् ।।२७।।
</p>

<p>
ब्रह्मणः शब्दमूलत्वात्, श्रुतिप्रामाण्यात्; 
श्रुतेश्च निरवयवमपि ब्रह्म जगद्रूपेण 
परिणमत इत्यवगम्यमानत्वान्न 
वेदान्तदर्शनं कृत्स्नप्रसक्त्यादि- 
दोषयुक्तम्-इति सिद्धान्तः।।
</p>

<p class="sub_title">
 आत्मनि चैवं विचित्राश्च हि ।।२८।।
</p>

<p>
स्वप्नं पश्यन्नात्मैकोऽपि विना स्वस्वरूपनाशं 
विचित्रा रथरथयोगपथाद्याकारा 
अनेकसृष्टीः यथा करोति तथा परं 
ब्रह्मापि स्वस्वरूपनाशं विना जगत्सर्गं 
कर्तुमर्हतीति सूत्राभिप्रायः।।
</p>

<p class="sub_title">
 स्वपक्षदोषाच्च ।।२९।।
</p>

<p>
कृत्स्नप्रसक्ति-निरवयवाङ्गीकार-कोपादिरूपाः 
सकला दोषाः पूर्वपक्षेऽपि सन्तीत्यतः 
नास्माकं वेदान्तदर्शनं येन केनापि 
प्रकारेण दुष्टम्।।
</p>

<p class="title">
 १०. सर्वोपेताधिकरणम्
</p>

<p>
 (सू. ३०-३१)
</p>

<p class="sub_title">
 सर्वोपेता च तद्दर्शनात् ।।३०।।
</p>

<p>
परं ब्रह्माख्या सा परदेवता सर्वोपेता 
सर्वशक्त्युपेता। एतच्च सर्व- शक्त्युपेतत्वम्-`सर्वकर्मा 
सर्वकामः..'. `सत्यकामः सत्यसङ्कल्पः..' 
(छां.उ.२.१४.४; ८.७.१) `एतस्य वा अक्षरस्य प्रशासने....' 
(बृ.उ.३.८.९) इत्यादि श्रुतिशतेभ्यो दृश्यते।।
</p>

<p class="sub_title">
 विकरणत्वान्नेति चेत्तदुक्तम् 
।।३१।।
</p>

<p>
विगतकरणत्वात् सा परदेवता 
जगत्सर्गं कर्तुं न शक्नोतीति चेत्। 
शीर्ण एवैष वादो देवादिवदपीति (२५) सूत्रे। 
केवलश्रुतिगम्येऽतिगम्भीरे ब्रह्मणि 
तर्कवितर्ककुतर्कतर्काभासाः 
सर्वेऽप्यश्मप्रतिक्षिप्तलोष्टव- द्विनश्येयुः।।
</p>

<p class="title">
 ११. प्रयोजनवत्त्वाधिकरणम्
</p>

<p>
 (सू. ३२-३३)
</p>

<p class="sub_title">
 न प्रयोजनवत्त्वात् ।।३२।।
</p>

<p>
पूर्वपक्षसूत्रमेतत्। चेतनं ब्रह्म 
जगत्कारणं भवितुं नार्हति। कुतः? लोके 
प्रेक्षावत्पुरूषाणां प्रवृत्तीनां 
प्रयोजनवत्त्वात्, ब्रह्मणश्चाप्तकामत्वेन 
सुतरां प्रयोजनाभावादिति वदामः।।
</p>

<p class="sub_title">
 लोकवत्तु लीलाकैवल्यम् 
।।३३।।
</p>

<p>
तुशब्दः पूर्वपक्षं निरस्यति। यथा लोके 
राजादयो विना किञ्चिदपि प्रयोजनं 
क्रीडासु प्रवर्तन्ते, एवं ब्रह्मापि जगद्बिम्बविरचने 
प्रवर्तते।।
</p>

<p class="title">
 १२. वैषम्यनैर्घृण्याधिकरणम्
</p>

<p>
 (सू. ३४-३६)
</p>

<p class="sub_title">
 वैषम्यनैर्घृण्ये न सापेक्षत्वात्तथा 
हि दर्शयति ।।३४।।
</p>

<p>
यदि परमेश्वरो मायामयया 
लीलया, विना प्रयोजनमपि, सृजेदिदं 
जगत् तर्हि तस्य वैषम्यनैर्घृण्यप्रसङ्गः। 
देवमनुष्यपश्वादियुक्ता 
सृष्टिर्हि विषमा। मनुष्यपश्वादीनां 
दुःखत्वदर्शनात् प्रलयकाले 
सर्वसंहाराच्च परमेश्वरः क्रूरीति 
निश्चीयत इति चेत्। न; सापेक्षत्वात् 
तस्य लीलायाः। वृष्टिवदीश्वरः 
सामान्यकारणं विषमसर्गस्य। 
विशेषकारणं तु तद्गतकमzव। 
बहुविध दुःखयुक्तस्य नीचमध्यमादिसंसारस्य 
कर्मसापेक्षत्वम् `पुण्यो वै पुण्येन 
कर्मणा भवति पापः पापेन' (बृ.उ.३.२.१३) इत्यादिश्रुतयः 
दर्शयन्ति।।
</p>

<p class="sub_title">
 न कर्माविभागादिति चेन्नानादित्वात् 
।।३५।।
</p>

<p>
प्राक्सृष्टेः सर्वविभागाभावात् 
कर्मापि न भवेदिति चेत्। न। संसारोऽनादिरिति 
श्रुतिः प्रसिद्धा। तस्मान्नादिसृष्टिरभ्युपगम्यते 
यामाश्रित्यैवेष आक्षेपो भवितुमर्हति।।
</p>

<p class="sub_title">
 उपपद्यते चाप्युपलभ्यते 
च ।।३६।।
</p>

<p>
संसारस्यानादित्वमिति सूत्रशेषः। 
संसारः सादिरित्यभ्युपगम्यते 
चेत् तदा मुक्तानामपि पुनरूत्थानप्रसङ्गेऽकृताभ्यागमप्रसङ्गश्च 
भवतः। तस्मा- दनुपपन्नमिदं संसारसादित्वम्। 
उपलभ्यते च दृश्यते च संसारस्यानादित्वं 
श्रुतिषु `सूर्याचन्द्रमसौ धाता यथा 
पूर्वमकल्पयत्' (ऋ.वे. १०.१९०.३)इत्यादिषु।।
</p>

<p class="title">
 १३. सर्वधर्मोपपत्त्यधिकरणम्
</p>

<p>
 (सू. ३७)
</p>

<p class="sub_title">
 सर्वधर्मोपपत्तेश्च ।।३७।।
</p>

<p>
ये ये धर्मा जगत्कारणस्य भवेयुस्ते 
सर्वेऽपि वेदान्तोपदिष्टब्रह्मविषये 
उपपन्ना इति तदेव जगतोऽभिन्ननिमित्तोपादानकारणमिति 
सिद्धम्।।
</p>

 </div>
</body>
</html>

<!DOCTYPE html>
<html>

<head>
	<meta charset="UTF-8"/>
	<title>दिव्यत्रायपादार्पितपुष्पमञ्जरी</title>
	<link href="../style/reset.css" rel="stylesheet"/>
	<link href="../style/style.css" rel="stylesheet"/>
</head>

<body>
<div id="page">

<div class="article_title">
चतुर्थोऽध्यायः - तृतीयः पादः
</div>

<p class="title" id="4.3.a1">
 १. आर्चिराद्यधिकरणम्
</p>

<p class="e">
 (सू. १)
</p>

<p class="sub_title" id="4.3.1">
 आर्चिरादिना तत्प्रथितेः ।।१।।
</p>

<p>
उत्क्रान्तिचिन्ता समाप्ता। इदानीं तु 
येन पथा उत्क्रान्ताः उपासकाः ब्रह्मलोकं 
गच्छन्ति स पन्थाः एव विचार्यते। एष 
देवयानः श्रुतिषु अनेकधा श्रूयते। 
किमेताः सृतयः अन्योऽन्यभिन्नाः 
उत एका एव सृतिः अनेकविशेषेण 
वर्ण्यते इति संशयः। भिन्नाः इति पूर्वपक्षः, 
प्रकरणभेदात् भिन्नोपासनाशेषत्वाच्च। 
एक एव इति सिद्धान्तः। सर्वे उपासकाः 
एकेन एव आर्चिरादिना मार्गेण गच्छन्ति। 
तन्मार्गः प्रसिद्धः श्रुतिस्मृतिषु सर्वोपासकानाम्। 
प्रकरणभेदेऽपि विद्याऽभेदे सति 
गतिविशेषणानि सर्वत्र उपसंहर्तव्यानि 
गुणविशेषवत्। विद्याभेदे अपि गत्येकदेशप्रत्यभिज्ञानात् 
गन्तव्य-अभेदाच्च गतिः एका एव इति 
निश्चीयते। 'अथैतयोः पथोः न 
कतरेणचन' इति श्रुतिरपि (छां.उ.५.२०.८) 
देवयानस्य एकत्वमव- गमयति। 
तस्मात् देवयानः एक एव बहुपर्वयुक्तः।।
</p>

<p class="title" id="4.3.a2">
 २. वाय्वधिकरणम्
</p>

<p class="e">
 (सू. २)
</p>

<p class="sub_title" id="4.3.2">
 वायुमब्दादविशेषविशेषाभ्याम् 
।।२।।
</p>

<p>
उत्क्रान्तः उपासकः आर्चिषः 
अहः, अह्नः आपूर्यमाणपक्षम्, तस्मात् 
उत्तरायणम्, तस्मात् संवत्सरं प्राप्नोति। 
अब्दात् संवत्सरात् स वायुमभिसम्भवति 
इति 'स वायुलोकं' (कौ. उ. १.३) इति अविशेष- 
वायुशब्दश्रवणात् 'यदा वै पुरूषोऽस्माल्लोकात् 
प्रैति स वायुमागच्छति' (बृ.उ.५.१०.१) 
इति विशेषश्रवणाच्च। वायोः आदित्यम्। 
वाजसनेयके उत्तरायणानन्तरं 
देवलोकश्रवणात् देवलोकमपि 
ग्रथयितव्यम्। संवत्सराद्देवलोकं, 
देवलोकाद्वायुं, तस्मादादित्यम् 
इति तिष्ठति।।
</p>

<p class="title" id="4.3.a3">
 ३. तडिदधिकरणम्
</p>

<p class="e">
 (सू. ३)
</p>

<p class="sub_title" id="4.3.3">
 तडितोऽधि वरूणः सम्बन्धात् ।।३।।
</p>

<p>
'चन्द्रमसो विद्युतम्' (छां.उ.४.२५.५) 
इति श्रुतिः। तडितः विद्युतः अधि पश्चात् 
वरूणः ग्रथितव्यः। अस्ति हि सम्बन्धः 
विद्यु- द्वरूणयोः। वरूणः अपामधिपतिः 
वृष्टिश्च विद्युत्पूर्विका। वरूणादधि 
इन्द्रप्रजापती, स्थानान्तराभावात्तयोः, 
'स इन्द्रलोकं स प्रजापतिलोकम्' 
(कौ. उ. १.३) इति पाठसामर्थ्याच्च।।
</p>

<p class="title" id="4.3.a4">
 ४. आतिवाहिकाधिकरणम्
</p>

<p class="e">
 (सू. ४-६)
</p>

<p class="sub_title" id="4.3.4">
 आतिवाहिकास्तल्लिङ्गात् 
।।४।।
</p>

<p>
 किमार्चिरादीनि 
मार्गचिह्नानि आहो भोगभूमयः 
उत आतिवाहिकाः? मार्गचिह्नानि 
उत भोगभूमयः, उपदेशस्य तत्स्वरूपत्वात् 
अथवा लोकशब्दप्रयोगात् इति पूर्वपक्षः। 
आतिवाहिकाः एव इति सिद्धान्तः, तल्लिङ्गात्। 
'तत्पुरूषोऽमानवः स एतान् ब्रह्म गमयति' 
(छां.उ.४.२५.५) 
इति लिङ्गं विद्युतः प्राक् मानवान् 
पुरूषान् आतिवाहिकत्वेन गमयति।।
</p>

<p  class="sub_title" id="4.3.5">
 उभयव्यामोहात् तत्सिद्धेः 
।।५।।
</p>

<p>
आतिवाह्याः जीवाः सपिण्डितकरणग्रामाः। 
आर्चिरादीनि स्थानानि तु अचेतनानि।अतः 
उभयस्य व्यामोहात् अचेतनत्वात् 
आतिवाहिकाना- मावश्यकत्वं 
सिध्यति। तस्मात् आर्चिरादिशब्देन तत्तदधिष्ठातृ-चेतनः 
एव निर्दिश्यते। तेषां आतिवाह्यानां सपिण्डितकरणग्रामत्वात् 
भोगा- सिद्धिः इत्यतः न आर्चिरादयः 
भोगभूमयः। लोकशब्दस्तु तत्र भवाना- 
मितरेषां भोक्तृणामपेक्षया 
इति न कश्चिद्विरोधः।।
</p>

<p  class="sub_title" id="4.3.6">
 वैद्युतेनैव ततस्तच्छ्रुतेः 
।।६।।
</p>

<p>
'तान् वैद्युतात् पुरूषोऽमानवः 
एत्य ब्रह्मलोकान् गमयति' (बृ. 
उ. ६.२.१५), 'तत् पुरूषोऽमानवः स एनान् ब्रह्म 
गमयति' (छां.उ.४.१५.५) 
इति श्रुतिभ्यां वैद्युतः पुरूषः एव तान् 
आतिवाह्यान् जीवान् विद्युल्लोकात् 
ब्रह्मलोकपर्यन्तं अतिवहति 
इति अवगम्यते। वरूणादयस्तु अप्रतिबन्ध- 
करणेन सहायान्तरकरणेन 
वा तान् अनुगृह्णन्ति।।
</p>

<p class="title" id="4.3.a5">
 ५. कार्याधिकरणम्
</p>

<p class="e">
 (सू. ७-१४)
</p>

<p  class="sub_title" id="4.3.7">
 कार्यं बादरिरस्य गत्युपपत्तेः 
।।७।।
</p>

<p>
सः पुरूषोऽमानवः एनान् नेतव्यान् 
परं ब्रह्म गमयति उत कार्यं ब्रह्मेति 
सन्दिह्यते। कार्यं ब्रह्म एव गमयति, 
तस्य एव गतिश्रुतिरूपपद्यते; 
परं ब्रह्म तु प्रत्यगात्मत्वात् गन्तृ-गन्तव्य-हीनम् 
इति बादरिराचार्यो अभिप्रैति।।
</p>

<p class="sub_title" id="4.3.8">
 विशेषितत्वाच्च ।।८।।
</p>

<p>
'ब्रह्मलोकान् गमयति। ते तेषु 
ब्रह्मलोकेषु....' (बृ. उ. ६.२.१५) इति श्रुतेः 
ब्रह्मलोकविषये बहुवचनं 
दृष्टम्। तद्विशेषणं कार्यब्रह्मविषये 
एव उपपद्यते न परस्मिन् ब्रह्मणि। अधिकरण-अधिकर्तव्य-विशेषोऽपि 
तत्रैव अवकल्पते। तस्मात् इदं ब्रह्म कार्यब्रह्म 
एव।।
</p>

<p class="sub_title" id="4.3.9">
 सामीप्यात्तु तद्व्यपदेशः 
।।९।।
</p>

<p>
जगज्जन्मादिकारणस्य परवस्तुनः 
वाचकः ब्रह्मशब्दः नपुंसकः। 
कथं स अपरब्रह्मविषये अवकल्पेत? 
सामीप्यात्। भवति हि परं ब्रह्म अपरस्य 
समीपम्। परमेव ब्रह्म विशुद्धोपाधिसम्बन्धात् 
उपासनाय अपरत्वेन व्यपदिश्यते।।
</p>

<p class="sub_title" id="4.3.10">
 कार्यात्यये तदध्यक्षेण 
सहातः परमभिधानात् ।।१०।।
</p>

<p>
यदि एतदपरं ब्रह्म कथं पुनः 
तत्प्राप्तस्य अनावृत्तिश्रुतिः 
अमृतत्व- श्रुतिश्च अवकल्पेते? 
क्रममुक्ति-अभ्युपगमादवकल्पेते। 
यदा प्रलयकाले कार्यब्रह्मलोकः 
प्रविलीयते तदा तत्रैव सम्यग्दर्शनं 
प्रतिपन्नाः ते सर्वे तदध्यक्षेण हिरण्यगर्भेण 
साकं ततः परं कारणं ब्रह्म प्रतिपद्यन्ते। 
इत्थम् अनावृत्त्यभिधानात् क्रममुक्तिरभ्युपगन्तव्या।।
</p>

<p class="sub_title" id="4.3.11">
 स्मृतेश्च ।।११।।
</p>

<p>
'ब्रह्मणा सह ते सर्वे सम्प्राप्ते प्रतिसञ्चरे। 
परस्यान्ते कृतात्मानः प्रविशन्ति 
परं पदम्' इति स्मृतिरपि एनमेवार्थमनुजानाति।।
</p>

<p class="sub_title" id="4.3.12">
 परं जैमिनिर्मुख्यत्वात् ।।१२।।
</p>

<p>
इदानीं यं पूर्वपक्षं प्रति बादरिः समादधे 
स पूर्वपक्षः सूत्रैरेव अवतारयिष्यते। 
'स एनान् ब्रह्म गमयति' (छां.उ.४.१५.६) 
इति श्रुतिवाक्ये परं ब्रह्मैव निर्दिष्टं 
तत्रैव ब्रह्मशब्दस्य मुख्यत्वात् इति 
जैमिनेः मतम्।।
</p>

<p class="sub_title" id="4.3.13">
 दर्शनाच्च ।।१३।।
</p>

<p>
'तयोर्ध्वमायन्नमृतत्वमेति' 
(छां.उ.८.६.६.) इति श्रुतिः गतिपूर्वकममृतत्वं 
दर्शयति। अमृतत्वं तु परब्रह्मणि एव 
उपपद्यते। कठवल्लिष्वपि गतिः 
परविषया एव श्रूयते। तस्मादेवम्।।
</p>

<p class="sub_title" id="4.3.14">
 न च कार्ये प्रतिपत्त्यभिसन्धिः 
।।१४।।
</p>

<p>
अपि च 'प्रजापतेः सभां वेश्म प्रपद्ये' 
(छां. उ. ८.१४.१) इति या प्रजापति-वेश्म-प्रपदन-अभिसन्धिः 
उक्ता सा कार्यब्रह्मविषये 
नोपपद्यते नामरूपनिर्वहितृ-परब्रह्मण 
एव इह प्रकृतत्वात्। प्रपदनं च गतिपूर्वकम्। 
अतः परं ब्रह्मैवात्र गन्तव्यत्वेन उपदिष्टम् 
इति जैमिनेः सिद्धान्तः।
</p>

<p>
बादरिणा उक्तेभ्यः हेतुभ्यः जैमिनिपक्षः 
निरस्तः। तस्मात् स एव सिद्धान्तः।
</p>

<p>
अपि च गतिकल्पनायामनेके 
दोषाः सन्ति। न तु ते दोषाः सिद्धान्तं प्रतिसज्जन्ते।
</p>

<p>
इह भाष्ये कर्मणैव मुक्तिरिति पूर्वमीमांसामतमपि 
प्रकर्षेण खण्डितम्। ब्रह्म द्वेधा, 
परं चापरं च। शुद्धम् उपाधिरहितं ब्रह्म 
परम्। तदेव उपाधियोगात् अपरमिति 
कथ्यते उपासनार्थम्।।
</p>

<p class="title" id="4.3.a6">
 ६. अप्रतीकालम्बनाधिकरणम्
</p>

<p class="e">
 (सू. १५-१६)
</p>

<p class="sub_title" id="4.3.15">
 अप्रतीकालम्बनान् नयतीति 
बादरायण
उभयथाऽदोषात् तत्क्रतुश्च ।।१५।।
</p>

<p>
अमानवपुरूषः किं सर्वान् अपरब्रह्मोपासकान्, 
अविशेषेण ब्रह्म गमयति उत कांश्चिदेव 
इति संशयः। कांश्चिदेवेति बादरायणः 
मन्यते। प्रतीकध्यायिनः वर्जयित्वा 
अप्रतीकालम्बनान् एव नयतीति 
मन्तव्यम्। एवम् विकारोपासकानामुभयथाभावाभ्युपगमेऽपि 
न कश्चिद्दोषोऽस्ति। तत्क्रतुत्वं 
अञ्जासा अपरब्रह्मध्यानमपि अन्यः 
हेतुः उभयथाभावे।।
</p>

<p class="sub_title" id="4.3.16">
 विशेषं च दर्शयति ।।१६।।
</p>

<p>
नामादिप्रतीकोपास्तिषु पूर्वपूर्वस्मादुत्तरोत्तरस्य 
उपास्तेः फलविशेषं च दर्शयति छान्दोग्यश्रुतिः। 
स चायं फलविशेषः प्रतीकतन्त्रः 
इति गम्यते। अपि तु ब्रह्मणः अविशिष्टत्वात् 
ब्रह्मतन्त्रस्य फलस्य सदा एकरूपत्वमेव। 
तस्मादेवम्।।
</p>

</div>
</body>
</html> 

<!DOCTYPE html>
<html>

<head>
	<meta charset="UTF-8"/>
	<title>दिव्यत्रायपादार्पितपुष्पमञ्जरी</title>
	<link href="style/reset.css" rel="stylesheet"/>
	<link href="style/style.css" rel="stylesheet"/>
</head>


<body>

<div id="page">

<div class="article_title">
 श्रीशारदादेवी-अष्टोत्तरशतनाम-स्तोत्रम्
</div>

<p>
रामचन्द्रात्मजा देवी श्यामामाता सरस्वती । <br />
कर्मातीता स्वयञ्जाता जगत्त्रयसुखैषिणी	।।१।।
</p>

<p>
शारदामणिसन्नाम्नी दयार्द्रहृदया सती । (१०) <br />
शान्ता सौम्या सुगम्भीरा भ्रातृवात्सल्यरूपिणी	।।२।।
</p>

<p>
अन्नपूर्णाऽऽहारदात्री विप्रयोगविनाशिनी ।<br />
पितृसाहाय्यदापुत्री पूजापुष्पावचायिनी	।।३।।
</p>

<p>
बाल्योढा(२०) मुग्धसत्कन्या पतिसेवापरायणा ।<br />
क्रन्दिताऽऽभरणा भूषाहीना सहजसुन्दरी	।।४।।
</p>

<p>
पत्याप्तसकलज्ञाना पतिदर्शनकौतुका ।<br />
तद्धेतुदुर्गमाध्वन्या तत्प्रीतिसमलङ्कृता	।।५।।
</p>

<p>
तत्पदार्पितसर्वस्वा(३०) तदार्चितपदाम्बुजा ।<br />
तत्संयुतसमाधिस्था तद्दत्तसुतपःफला	।।६।।
</p>

<p>
सम्प्राप्तसर्वमातृत्वा सर्वलोकोपकारिका ।<br />
सर्वार्तिनाशिनी स्निग्धा सर्वसौभाग्यदायिनी	।।७।।
</p>

<p>
रामकृष्णप्रिया सुश्रीः(४०) तल्लीलापूर्तिकारिणी । <br />
तच्छक्तिस्तद्गतप्राणा तद्भावारक्तरूपिणी	।।८।।
</p>

<p>
निगूढदिव्यसौन्दर्या तिरोहितसुचित्प्रभा ।<br />
स्वेच्छास्वीकृतसंसारा निर्लिप्ताखिलबन्धना	।।९।।
</p>

<p>
उत्तमादिनिकृष्टान्त-सर्वकर्तव्यकारिणी ।<br />
निष्कामकर्मनिरता(५०) सत्कर्मादर्शविग्रहा	।।१०।।
</p>

<p>
पतिदत्तपराविद्या तदाज्ञापरिपालिनी ।<br />
अलङ्कृतगुरूस्थाना बद्धजीवविमोचिका	।।११।।
</p>

<p>
दुष्टचौरपरिष्कर्त्रा सर्वसज्जनसौहृदा ।<br />
आपापिमातृवात्सल्या साधुसज्जनरक्षिणी	।।१२।।
</p>

<p>
तीर्थाटनपरिष्वक्ता(६०) क्षेत्रतीर्थत्वदायिनी ।<br />
प्राप्तक्षेत्राधिदेवैक्या दृढभक्तिस्वरूपिणी	।।१३।।
</p>

<p>
पञ्चातपापरिक्लिष्टा पराभूतेन्द्रियक्रिया ।<br />
परिपूर्णा पराऽऽचार्या परज्ञानप्रदायिनी	।।१४।।
</p>

<p>
योगानन्दादिसच्छिष्या(७०) 
त्रिगुणातीतसेविता । <br />
शारदानन्दसंन्यस्तयोगक्षेमा 
मनस्विनी	।।१५।।
</p>

<p>
प्रत्यक्षराधिकाऽऽसक्ता 
स्वगुर्वाज्ञानुसारिणी । <br />
अन्तर्वैराग्यसम्प्राप्ता लोकार्थप्राणधारिणी	।।१६।।
</p>

<p>
संसारकर्मसंसक्ता जनादर्शप्रदार्शिनी ।<br />
भवाम्भोधिजलाक्लिन्ना(८०) भवजन्मप्रदायिनी	।।१७।।
</p>

<p>
शरदादिबिडालान्त-सर्वलोकहितैषिणी ।<br />
अपारकरूणाम्भोधिः शिष्यवात्सल्यपूरिता	।।१८।।
</p>

<p>
गोदावरीजगन्नाथ-पुरीरामेश्वराटिका ।<br />
सञ्जातजानकीभावा समाच्छन्नसुराकृतिः	।।१९।।
</p>

<p>
नन्दिक्षेत्रसमायाता स्तोकपर्वतसंस्थिता ।<br />
भक्तवृन्दसमाराध्या(९०) तदभीष्टप्रदायिनी	।।२०।।
</p>

<p>
निजलीलासमाप्तिज्ञा स्वेच्छानिर्मुक्तबन्धना ।<br />
समदर्शनवेदान्तसारतत्त्वोपदेशिका	।।२१।।
</p>

<p>
सूक्ष्मदेहत्वमापन्ना स्वभक्तोद्धारदीक्षिता ।<br />
इष्टार्थदाऽनिष्टहन्त्री भक्तह्त्पद्मवासिनी	।।२२।।
</p>

<p>
सर्वमङ्गलमाङ्गल्या(१००) 
सर्वभक्तार्थसाधिका । <br />
शरण्या त्र्यम्बका गौरी वैष्णवी सन्नतामरा	।।२३।।
</p>

<p>
श्रीकालीशारदामाता सर्वदेवीस्वरूपिणी।(१०८)<br />
इति श्रीशारदानाम्नामष्टोत्तरशतं कृतम्	।।२४।।
</p>

<p>
 इति श्रीशारदादेव्यष्टोत्तरशतनामस्तोत्रं सम्पूर्णम्
</p>

</div>
</body>
</html>

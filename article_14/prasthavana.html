<!DOCTYPE html>
<html>

<head>
	<meta charset="UTF-8"/>
	<title>दिव्यत्रायपादार्पितपुष्पमञ्जरी</title>
	<link href="../style/reset.css" rel="stylesheet"/>
	<link href="../style/style.css" rel="stylesheet"/>
</head>


<body>

<div id="page">

<div class="article_title">
 प्रस्तावना
</div>

<p class="sub_title">
 मानवजन्मनो महत्त्वम्
</p>

<p>
भगवता सृष्टेऽस्मिन्जगति चेतनाऽचेतनात्मकं 
विभागं पश्यामः । पुनरपि चेतनवर्गे 
मृगात्मकं मनुष्यात्मकमिति विभागद्वयं 
दृश्यते । स्वतन्त्राऽऽलोचनाशक्तिः 
स्वोद्दिष्टक्रमेण जीवितरूपणसमर्थप्रज्ञा- 
शालित्वं च मानव एव विलसति नान्येषु प्राणिवर्गेषु । 
अत एव महान्तो दासवरेण्याः पुरन्दरदासाः 
'मानवजन्म दोड्डदु, अद हानि माडलि बेड्रि हुच्चप्पगिळरा!' 
(मानवं हि जन्म महत्, अयि उन्मत्ताः! मास्यवैयर्थ्य- 
मापादयन्तु!) इत्याहुः । अस्माकं प्राचीनानि 
पुराणानि, 'चतुरशीतिलक्ष- विभिन्न-जन्मनाम् अनन्तरमेव 
मनुष्यजन्म सम्प्राप्यते जीवेन' इति उद्घोषयन्ति ।
</p>

<p class="sub_title">
 सत्यजिज्ञासा
</p>

<p>
शरीरपोषणार्थं अन्नवस्त्रगृहादिप्राप्त्यनन्तरं 
प्रज्ञावतो पुरूषस्य आत्मविषयकजिज्ञासा 
समुदेति । सा हि मानवेषु रक्तगता जिज्ञासा । 
जननमरणे नैसर्गिकाण्यद्भुतानि 
सुखदुःखात्मकं जीवितं च तमन्तर्मुखं 
कुर्वन्ति । कोऽहं? एतज्जन्मप्राप्तिप्राक्काले 
को वाऽहमासम्? कस्मात्कथं कुतो 
वाऽस्मिन् प्रपञ्चेऽहं समुत्पन्नः? कोऽसौ 
मृत्युः? मृत्युप्राप्त्यनन्तरं कुत्र 
वाऽहं गच्छामि? अथवा मृत्युरेव अन्तिमाऽवस्था 
वा? शून्यतामेव प्राप्नोमि वा? कस्माज्जातमिदं 
जगत्? को वाऽस्य विचित्रस्य जगतः 
स्रष्टा? विविध-विचित्राऽनन्त-जगतो स्रष्टुः 
नियाम- कस्य कस्यचिद्देवस्य 
विद्यमानत्वे तस्य स्वरूपं कीदृशम्? 
अस्य जगतः अत्र स्थितानां जीवानां मम च सृष्टिकर्तुश्च 
कोऽवा सम्बन्धः? किञ्च मानवजन्मनो 
चरमं लक्ष्यम्? कथं च तत्प्राप्तिप्रकारः? 
इत्येताः प्रश्नाः अनादेः कालान्मानवं 
पीडयन्ति ।
</p>

<p class="sub_title">
 वेदाः
</p>

<p>
एतान्सर्वानप्यनुयोगान् प्राचीनाः 
परमर्षयः परमया कृपया समुत्तरन्ति । 
ते किलामून्प्रश्नान् आमूलं परिशोधयन्ति । 
स्वजीवितसर्वस्व- मपि तदर्थे विनियोज्य 
तपोध्यानज्ञानादिभिः विभिन्नप्रकारैः 
तेषामनुयोगानां परिहारमात्मसात्कृत्वा 
परम्परया सर्वानपि लोकान् ''इदमित्थम्'' 
इति ये महात्मानः निर्दिशन्ति तान्सर्वानपि 
परमपूज्यान् ऋषय इति सनातनधर्मनिष्णाताः 
समाह्वयन्ति । एतेभ्यो महद्भ्यो परमार्षिभ्यः 
सम्प्रदायक्रमेण समधिगतामध्यात्मविद्यां 
'वेदाः,' 'श्रुतयः' इति कथयन्ति । 
एताश्च श्रुतयः ऋषीणां स्वकपोलकल्पिताः 
अभूत्वा परमपुरूषस्य भगवतः परमेश्वरस्य 
परशुद्धेस्वान्ते अभिव्यक्तास्सत्यः 
तस्यैव वदनारविन्दविनिर्गलिता 
इति श्रद्धया तदभिज्ञा वदन्ति । ईदृशी श्रद्धा 
इतरेष्वपि प्रधानधर्मेषु भवति ।
</p>

<p class="sub_title">
 वेदान्ताः
</p>

<p>
वेदानां वा श्रुतीनां सारतमो भागः उपनिषदिति 
कथ्यते । उपनिषद एव वेदान्ता इत्युच्यन्ते । 
वेदान्तानुसारेण जगतः मूलकारणं 
सत्यं, ब्रह्म, परमात्मा इत्यादिभिः 
शब्दैराहूयते । तच्च कारणं सत्यस्वरूपं 
भूत्वा ज्ञानात्मकमानन्दमयं च 
भवति । विविधविचित्रात्मकमिदं 
जगत् तस्मादेव कारणात्समुत्पद्यते । 
तस्मिन्नेव संप्रतिष्ठते प्रलीयते 
च । वयमपि देहेन्द्रिय- मनांस्यतिक्रम्य 
अजरामरनित्यचैतन्यस्वरूपाः 
स्मः । आत्मान इत्यपर- नामधेयाश्च । 
ब्रह्म हि सर्वस्मिन्नपि प्रपञ्चे अस्मासु 
सर्वेषु चाऽन्तर्यामिस्वरू- पेण 
विलसति । जगतः बहिरपि सर्वमभिव्याप्य 
तिष्ठति । तद्ब्रह्म अनन्तस्वरूपं च 
भवति । अविद्यया सङ्कुचितज्ञाना 
वयं देहेन्द्रियादिष्वेव आत्मबुद्धिमादधानाः 
जननमरणरूपसंसारावर्ते बंभ्रम्यमाणाः 
अज्ञात- निर्गमाश्च भवामः । यदा परमात्मानं 
विजानीमः अनुभवामश्च तदैव सर्वे वयं 
जीवात्मानः संसारचक्राद्विमोक्ष्यामहे । 
प्राप्तस्वात्मानन्दा निरन्तर- मानन्दसागरान्तार्निमग्ना 
भवामः । तादृशाऽऽनन्दप्राप्तये 
च सत्यधर्मात्मके मार्गे सञ्चरेयुः । 
जितेन्द्रिया भूत्वा परमात्मानं प्रीणीयुश्च ।
</p>

<p class="sub_title">
 भक्तिवेदान्तदर्शनानि
</p>

<p>
परब्रह्मणः अथवा परमात्मनः 
जीवस्य च स्वरूपविषये तथैवाऽ- 
नयोरन्योन्यसम्बन्धविचारे 
च जीवात्मनः बन्धकारणविमोक्षयोर्विचारे 
प्रपञ्चस्य स्वरूपविचारे च विविधवेदान्तसम्प्रदायेषु 
विभिन्नाः अभिप्रायाः विलसन्ति । प्रायेण 
वेदान्तशब्द-श्रवणमात्रेण सर्वेऽपि शाङ्कराद्वैतमेव 
स्मरन्ति । शाङ्कराद्वैतमेव वेदान्तशास्त्रमिति 
भावना च सर्वत्र प्रसृता दृश्यते । तदेतन्न 
समीचीनम् । शङ्कराचार्यानन्तरकाले 
बहवो मेधाविनः महातपस्विनः 
महाज्ञानिनः महाभक्ताश्च केचन 
महाचार्याः शाङ्करं वेदान्तं आपादतलमस्तकं 
सम्यग्विमृश्य तत्र दोषोद्घाटनपूर्वकं 
स्वीया- न्सिद्धान्तान् सम्यक् प्रतिष्ठापयामासुः । 
एतेष्वाचार्येषु रामानुज-मध्व- निम्बार्क-वल्लभ-श्रीकृष्णचैतन्यादयः 
प्रमुखाः । एतेषां सर्वेषामपि भक्तिरेव 
भगवत्प्राप्तिसाधनसामग्रीषु 
गरीयसी भवति । भगवतोऽनुग्रहं विना 
मुक्तिः दुस्साध्या इत्यप्येतेषां सर्वेषामाचार्याणामन्तरङ्गः । 
तस्मादेव एतेषां दर्शनानि भक्तिवेदान्तदर्शनानीति 
कथ्यन्तेङ ।
</p>

<p class="sub_title">
 भक्तिभावनाभिवृद्धिः
</p>

<p>
अति प्राचीना खलु भक्तिभावना । 
एषा भक्तिभावना ऋग्वेदसंहितास्थासु 
कासुचित् प्रार्थनासु परिदृश्यते । 
यथा:
</p>

<p class="verse">
 यः पूर्वाय वेधसे नवीयसे,<br />
	समज्जानये विष्णवे ददाशति <br />
यो जातमस्य महतो महि ब्रवत्,<br />
	सेदु श्रवोभिर्युज्यं चिदभ्यसत् ॥
</p>

<p class="reference">
 (१.१५६.३)
</p>

<p class="verse">
 वस्यामिन्द्रासि मे पितुरूत भ्रातुरभुञ्जातः <br />
माता च मे छदयथः समा वसो वसुत्वनाय राधसे ॥
</p>

<p class="reference">
 (८.१.६)
</p>

<p>
प्राचीनासु उपनिषत्सु 'भक्ति'-शब्दस्य 
अश्रूयमाणत्वेऽपि तस्या एव अनेकप्रदेशेषु 
भक्त्यभिव्यञ्जाकाभिप्रायाः 
अवलोक्यन्ते । कठ- मुण्डकोपनिषत्सु 
पठ्यमाणमिमं मन्त्रार्थमवदधत:
</p>

<p class="verse">
 नायमात्मा प्रवचनेन लभ्यो <br />
	न मेधया न बहुना श्रुतेन <br />
यमेवैष वृणुते तेन लभ्यः <br />
	तस्यैष आत्मा विवृणुते तनूं स्वाम् ॥
</p>

<p class="reference">
 (कठ २.२३; मुण्डक ३.२.४)
</p>

<p>
अन्यत्राऽपि मन्त्रे कठोपनिषदः 
भगवत्कृपाप्राधान्यप्रतिपादकाऽर्थ- 
विशेषमुत्पश्यामः: तमक्रतुः 
पश्यति वीतशोको धातुप्रसादान्महिमान- 
मात्मनः (कठ २.२०)
</p>

<p>
श्वेताश्वतरोपनिषदि भक्ति-शरणागतिवाचकशब्दान् 
साक्षादेव पश्यामः:
</p>

<p class="verse">
 यस्य देवे पराभक्तिर्यथा देवे तथा गुरौ <br />
तस्यैते कथिता ह्यर्थाः प्रकाशन्ते महात्मनः, <br />
प्रकाशन्ते महात्मनः ॥ 
</p>

<p class="reference">
 (६.२३)
</p>

<p class="verse">
 यो ब्रह्माणं विदधाति पूर्वं <br />
 	यो वै वेदाँश्च प्रहिणोति तस्मै <br />
तं ह देवमात्मबुद्धिप्रकाशं <br />
	मुमुक्षुवz शरणमहं प्रपद्ये ॥ 
</p>

<p class="reference">
 (६.१८)
</p>

<p>
तदेवं वेदोपनिषत्सु बीजरूपेण परिदृश्यमाणा 
देवताप्रेम- परमात्मानुग्रह-गुरूभक्ति-शरणागत्यादिशब्दैरभिलप्यमानाः 
भक्तेरनेक- प्रकाराः इतिहासपुराणादिषु 
बृहद्रूपेण प्ररूढा अभवन् । अद्य तु भक्ति- 
प्रतिपादकग्रन्थाः सर्वत्र विशेषतया 
लभ्यन्ते । तत्र अत्यन्तप्रधानग्रन्था 
नाम्ना निर्देष्टुं शक्यन्ते:
</p>

<p>
१. महाभारते भगवद्गीता (भीष्मपर्व 
२५-४२); २. नारायणीयम् (शान्तिपर्व 
३२२-३५१); ३. विष्णुपुराणम्; 
४. भागवतम्; 
५.शाण्डिल्यभक्तिसूत्राणि; 
६.नारदभक्तिसूत्राणि; 
७. नारदपाञ्च- रात्रम्; 
८. अहिर्बुध्न्यसंहिता; 
९. भक्तिरसायनम्; 
१०. भक्तिरसामृत- सिन्धुः इत्यादयः ।
</p>

<p>
एभिः ग्रन्थैस्साकं सर्वेष्वपि पुराणोपपुराणेषु 
भक्तिसाहित्यं सुविस्तृततया 
उपलभ्यते । देशभाषादिष्वपि भक्तिप्रतिपादकपद्यानि 
गीतानि चोपलभ्यन्ते ।
</p>

<p class="sub_title">
 भक्तिदर्शनम्
</p>

<p>
अधुना भक्तिवेदान्तग्रन्थेषु अवलोक्यमानभक्तिदर्शनं 
स्थूल- रूपेणैवं सङ्ग्रहीतुं शक्यते । 
यथा स भगवान्निर्गुणो निराकारश्च 
तथैव स सगुणस्साकारोऽपि भवति । एते 
निराकारादयः एकस्यैव परमात्मनो 
सत्याः प्रकारभेदा एव । नात्र न्यूनत्वाधिकत्वचिन्ता 
कदाऽपि करणीया ।
</p>

<p>
 भगवान् साकारः सगुणः इत्युक्तौ 
सः अनन्तकल्याणगुण- गणौघमहोदधिरित्यभिप्रायः । 
भक्तैः येन येन रूपेण स उपास्यते 
तेन तेनैव रूपेण स अभिव्यक्तो भवति 
(गीता ४.११; ७.२१) । तस्य सर्वज्ञत्वात् सर्वशक्तत्वाच्च 
अशक्यं किमपि न भवति । शर्करा- 
निर्मितशालभञ्जिकादिषु सर्वत्र 
शर्करारूपैकवस्तुनः सत्त्ववत् 
राम- कृष्ण-नारायण-शिव-देवी-गणपति-सुब्रह्मण्यादिविभिन्नदेवदेव्यादिष्वपि सर्वत्र भगवानेव सन्निधत्ते । 
स एव भगवान् एभी रूपविशेषैस्सतां महात्मनां 
परमार्षिणां च पुरतः आविर्भूयोपासनापद्धातिं 
सम्यक्प्रचारया- मास । समुद्रो 
हि ध्रुवप्रदेशेषु हिमसंहतिरूपेण 
तिष्ठति । तथैव भगवानपि कैलासवैकुण्ठादिविशेषलोकेषु 
शिवविष्ण्वादिरूपेण शाश्वतरूपं 
धृत्वा भक्तैर्मुक्तेराराध्यते । अघटितघटनासामर्थ्यवतो 
तस्य किमशक्यं भवति?
</p>

<p>
 स निर्गुण इत्युक्तौ गुणहीन इति 
नार्थः । किन्तु तस्य महिमा अप्रमेयः 
स अखिलहेयप्रत्यनीककल्याणगुणविशिष्ट 
इत्येवार्थः । अथवा प्राकृतिकत्रैगुण्यानवबद्ध 
इत्यर्थः । निराकारो नाम निर्दिष्टाऽऽकाराभाव- 
विशिष्टः इत्यर्थः । तस्य सर्वेष्वपि 
वस्तुषु अन्तर्बहिश्च विद्यमानत्वात् 
सर्वाकारसर्वरूपविशिष्टत्वं 
सिद्ध्यति । तस्य शुद्धचैतन्यस्वरूपत्वात् 
निर्गुणनिराकारब्रह्मोपासकानुग्रहसामर्थ्यमपि 
वर्तते ।
</p>

<p>
 स परमात्माऽस्मिन्लोके धर्मसंस्थापनार्थाय 
मानवरूपेणावतरति । तदानींतनदिव्यमङ्गलविग्रहः 
(भगवतः शरीरं दिव्यमङ्गलविग्रह 
इत्यभि- लप्यते) आस्माकीनशरीरवत् 
प्राकृतद्रव्यारब्धमभूत्वा अप्राकृतं 
दिव्यं च भवति । अल्पे मानवशरीरे विद्यमानोऽपि 
स भगवान्सर्वथा परिपूर्ण एव । तस्मात् अवतारकालीनभगवदुपासनेन 
सर्वत्राभिव्याप्तपरमात्मै- वोपासितो 
भवति (शाण्डिल्य-भक्तिसूत्राणि ४६-४७) ।
</p>

<p>
 सर्वस्य जगतः परमात्मनः सकाशादुत्पन्नत्वात् 
तस्य च सत्य- रूपत्वात् कार्यभूतं 
जगदपि न मिथ्या, अपितु सत्यमेव (छान्दोग्योपनिषत् 
६.२.२) । जीवात्मनो बन्धकारणं हि भगवति 
भक्त्यभाव एव । एतत्फलरूपेण 
जीवः भगवतो दुरत्ययायां मायायां 
निपतितः संसारसागरे बम्भ्रमीति 
(शाण्डिल्यभक्तिसूत्राणि ९८) ।
</p>

<p>
 तस्मात् अनन्यया भक्त्यैव परमात्मा 
लब्धुं शक्यः । भक्त्या सुप्रसन्नभगवतोऽनुग्रहेण 
जीवाः संसारसागरतो विमुच्यन्ते । 
स एष भक्तिदर्शनसारः ।
</p>

<p>
 ज्ञानमार्गस्तु सुदुष्करः भवति । 
तत्र हि साधकः श्रवणमननादिभिः 
देहेन्द्रियाद्यतीतम् आत्मानं सम्यग्ज्ञात्वा 
ततश्च निदिध्यासनादिभिः आत्मसाक्षात्कारमवाप्य 
मुक्तिं लभते । यमनियमादियुक्तराजयोगा- 
परनामधेयाष्टाङ्गयोगोऽपि 
कठिनतमः । एवमेव निष्कामकर्मयोगोऽपि 
सुकठिनः । अस्मिन्पापिनि कलौ भगवन्नामसङ्कीर्तनयुक्तभक्तियोग 
एवात्यन्तसहजः सुलभश्च भक्तिमार्गः 
इति परमकृपालुभिः महार्षि- भिरङ्गीकृतः । 
एष एव भक्तिमार्गसारभूतांशः ।
</p>

<p>
 भक्तौ सर्वेषामेवाधिकारः 
तत्र जातिकुललिङ्गविद्यासंस्कारादय 
न प्रत्यूहा भवन्ति (शाण्डिल्य-भक्तिसूत्राणि 
७८) । गुह-नन्द-चोक्कमेल- रविदास-तिरूप्पाणाळ्वार्-व्याधकण्णप्पादयः 
अस्पृश्या आसन् । अजामिल-रत्नाकर-तोण्डरडिप्पोडि-आळ्वारादयः 
पापिनोऽभवन् । शबरी-राधा-मीरा-गोदादयः 
योषितोऽभवन् । कबीर-नानक-तुकारामा- 
दयः पुस्तकपाण्डित्यहीना आसन् । 
तस्मात् भगवति प्रीतिरूपापन्न- भक्तिरेकैव 
केवलं सर्वार्थसाधिका भवति ।
</p>

<p>
विविधग्रन्थेषु भक्तिशब्दनिर्वचनमेवं 
कृतम्:-वस्त्वन्तरप्रेमा- नन्तरितत्वे 
सति विष्णुविषयकपरमप्रेमविशिष्टत्वमेव 
भक्तिरिति नारदपाञ्चरात्राभिप्रायः । 
इहामुत्र च फलभोगविरक्तिमवाप्य 
परमात्मन्येव मनस्समाधाय तस्य 
भजनं भक्तिरिति गोपालपूर्वतापनीयोपनिषत् 
प्रतिपादयति । येन केनापि साधनमार्गानुष्ठानेन 
सत्त्वशुद्धिं द्रुतिञ्चावाप्य सर्वेश्वरं 
प्रति धारावाहिकरूपेण मनः यदि 
स्रवति सा भक्तिरिति भक्तिरसायनग्रन्थाभिप्रायः । 
भगवद्गुणश्रवणमात्रेण 
यदि मनः रभसेन सागराभिमुखी गङ्गेव 
भगवन्तमभिप्रवहति चेत् सा भक्तिरिति 
भागवत- मुद्घोषयति । भगवत्यत्यधिकानुराग 
एव भक्तिरिति शाण्डिल्य- भक्तिसूत्रान्तरङ्गः ।
</p>

<p>
एतेषु ग्रन्थेषु भक्तेर्विविधविभागो 
दृश्यते । सः लौकिक-वैदिक- आध्यात्मिक-कायिक-वाचिक-मानसिक-तामस-राजस-सात्त्विक- 
रूपेण वर्तते । पुनश्च भक्तिः पराऽपराभेदेन 
द्विधा विभक्ता भवति । तत्र अपरा भक्तिः 
नव विधा वा एकादश विधा वा भवति ।
</p>

<p>
आत्मनोऽभीप्सितं भगवद्रूपमेकमुपासनार्थमुररीकृत्य 
सदाचार्यानु- ग्रहेण स्वाभीष्टदेवताविषयकमन्त्रमेकमवाप्य 
सनियमं क्रियमाणं तस्य जपोऽपि 
भक्तिमार्गप्रधानतमांशो भवति । 
इतराऽऽध्यात्मिकसाधनेषू- 
पयुज्यमाननीतिमार्गानुष्ठान 
- वैराग्याभ्यास - महापुरूषसहवासादयः 
अत्राप्यावश्यका इति विशिष्य वक्तव्यतया 
नावशिष्यते ।
</p>

<p>
प्राप्तभगवत्साक्षात्कारैर्महापुरूषैरेव 
स्वीयभक्तिशास्त्रेषु भक्ति- लक्षणानि 
विवृतानि । तानि सर्वाण्यपि लक्षणानि भगवद्गीतोक्त- 
मुक्तपुरूषलक्षणसदृशानि 
सन्ति ।
</p>

<p  class="title">
 देवार्षिनारदभक्तिसूत्राणि
</p>

<p>
अधुनैतद्ग्रन्थरचयितुः 
नारदस्य अथ तद्ग्रन्थस्य च विषये 
किञ्चिदिव विचारयामः ।
</p>

<p class="sub_title">
 देवार्षिर्नारदः
</p>

<p>
नारदो हि देवार्षित्वेन धार्मिकसाहित्येषु 
सुप्रसिद्धः; अथ च अत्याकर्षकस्वरूपस्वभावविशिष्टः । 
ऋग्वेदसंहिताया इन्द्रसुतेषु 
सोमेषु इति सूक्तस्य (८.१३) ऋषिर्नारद-काण्वः । 
एवमेव सुखाय आ निवीदत (९.१०४.१०५) 
इत्यारभ्यमाणानां सूक्तानां नारदपर्वतौ 
द्रष्टारौ । अथर्व- वेदेऽपि (५.१९.९; १२.४.१६) मन्त्रद्रष्टृत्वेन 
नारदं पश्यामः । छान्दोग्योप- निषदः 
भूमविद्यायां (अ. ७) नारदं सनत्कुमारशिष्यत्वेनावलोकयामः । 
पुराणेषु तु नारदं अनेकत्र प्रेक्षामहे । भागवते 
(१.५.२३-३१; १.६.५-३६) नारदस्य कथा किञ्चित् 
विस्तरेण उपवार्णिता ।
</p>

<p>
यदा सः पञ्चवर्षदेशीयबालको 
दासीपुत्रो बभूव तदा स्वग्रामं प्रति चातुर्मास्यव्रताचरणार्थमागतान् 
साधून् श्रद्धया सिषेवे । तेषामनुग्रहेण 
भगवन्नामोपदेशं स्वीचकार । माता 
त्वस्य सर्पदष्टा ममार । भृशं दुःखितो नारदः 
सर्वत्र पर्यटन्नरण्ये कस्यचिद्वृक्षस्यऽधस्तादुपविशन् 
स्वहृदये भगवन्तं श्रीहारिं सन्ददर्श । अद्यतने 
जन्मनि एतावानेव लाभः यावज्जीवं श्रीहरिकीर्तनस्मरणादिभिर्यापयन् 
कालं क्षिपेदिति आकाशवाणीं शुश्राव । 
तथैव स जीवितकालं क्षिपन् देहपातानन्तरं 
चतुर्मुखब्रह्मणो मानसपुत्रत्वेन 
जनित्वा देवार्षिपदमवाप ।
</p>

<p>
देवर्षेर्नारदस्य सामवेद-सङ्गीतशास्त्रैस्समं 
निकटसम्बन्धः दृश्यते । 
स एष नारदः सङ्गीतमकरन्द इति 
सङ्गीतशास्त्रग्रन्थमारचयामास । 
वीणानिर्माताऽपि स एव । सः सर्वदा त्रिलोक्यां 
सञ्चरन् क्लिश्यमान- जनानुपकरोति । 
धर्मप्रज्ञाञ्चोपदिशति । कदाचित् 
कांश्चन जनान्सत्पथे समानेतुं तेषाम्मध्ये 
कलहमुत्पादयत्यपि । वाल्मीकेः 
रामायणरचनायै अथ च व्यासस्य 
भागवतरचनायै च स एव प्रचोदकः 
आसीत् । कयाधुः यदा स्वसुतं प्रह्लादं 
गर्भे दधार तदा नारदः तस्यै भागवतमुपदिदेश । 
तादृशं महात्मानं स्वयं श्रीकृष्णः मनसा 
प्रशंसति (महाभारतशान्तिपर्व, 
अध्यायः २३०) ।
</p>

<p>
त एते सर्वे नारदाः एकैव व्यक्तिः 
अथवा विभिन्ना व्यक्तयो वा इत्यत्र महती 
जिज्ञासा भवति । विविधेभ्यो मूलेभ्यो सङ्गृहीत- 
साधनानुगुण्येन नारदमहार्षिमधिकृत्य 
एतद्वक्तुं शक्यते । स महापुरूषः 
जीवितेऽतिनिकृष्टस्तरत उत्कृष्टं 
स्थानं भगवतोऽनुग्रहेण स्वप्रयत्नेन 
च समलभत । देवार्षिपदमवाप । बहवः 
वेदमन्त्राः शुद्धचित्तस्य अस्य महर्षेः 
द्वारा अभिव्यक्ता अभवन् । स एष महातपस्वी 
नारदः स्वेनोपदिष्टं सर्व- मपि स्वयमाचचार । 
भगवन्नाम्नः अथ च भगवद्भक्तेश्च 
प्रचाराय जगत्यां सर्वत्र सञ्चचार । 
अस्य परमानुग्रहेण परस्सहस्रजनाः 
धर्ममार्गमन्वसरन् ।
</p>

<p>
नारदकर्तृत्वेनैते ग्रन्थाः प्रसिद्धा 
वर्तन्ते-१. नारदभक्तिसूत्राणि; 
२.नारदस्मृतिः; ३.नारदीयशिक्षा; 
४.नारदपरिव्राजकोपनिषत्; 
५.नारदीयपुराणम्६. नारदपाञ्चरात्रम् ।
</p>

<p>
 सूत्रं नाम किम्?
</p>

<p>
नारदसूत्र-ग्रन्थः प्राचीनसूत्रग्रन्थाननुकरोति । 
प्राञ्चः सूत्रनिर्वचन- मेवङ्कुर्वते ।
</p>

<p class="verse">
 अल्पाक्षरमसंदिग्धं सारवद्विश्वतोमुखम् <br />
अस्तोभमनवद्यं च सूत्रं सूत्रविदो विदुः ॥
</p>

<p>
पुष्पमालादिग्रथनसाधनभूतं 
सूत्रमपि प्रकृतसूत्रशब्देनाभिधीयते । 
सूत्रे पुष्पसन्ततिरिव, मणिगणा इव वा, विविधेभ्यो 
मूलेभ्यो अध्यात्मज्ञान- क्षेत्रसम्बद्धा 
विषयाः संगृहीताः सूत्ररूपेणास्मिन् 
ग्रन्थे निबद्धाश्च । सूत्राणि अल्पाक्षराणि भवन्ति 
चेत् स्मर्तुं सुलभानि भवन्ति । अतिप्राचीनेऽनेहसि 
लिपिविधानस्याऽप्रसिद्धत्वात् 
स्मरणानुकूलाः ग्रन्थाः निबद्धाः 
बभूवुः । किन्तु सूत्ररचनावसरे 
यथा च निबद्धा विषयाः संशयातीता 
भवन्ति तथा ग्रन्थरचनामातन्वते स्म । 
कालक्रमेण लिपिविधानस्य 
विशेषप्रचारानन्तरं तत्तत्सम्प्रदायेषु 
समवतीर्णाः विद्वांसः शिष्याः एतेषां 
सूत्रग्रन्थानामुपरि भाष्य-व्याख्यान-टीका-टिप्पणि-वृत्तिरूपविविधविवरणग्रन्थानारचया- 
मासुः । एतादृशविवरणग्रन्थानामभावे 
अनेके प्राचीनग्रन्थाः अस्माकं 
निरर्थका भूत्वा अनुपयुक्ता भवन्ति 
स्म ।
</p>

<p>
 नारदभक्तिसूत्रमधिकृत्य 
प्रास्ताविकं किञ्चित्
</p>

<p>
नारदभक्तिसूत्रं हि चतुरशीतिसूत्रयुक्तोऽल्पग्रन्थः । 
विविधेभ्यो मूलेभ्यो नारदोपदेशान्सङ्गृह्य 
सूत्ररूपतामापाद्य विरचितोऽयं 
प्रकृतग्रन्थः । एतद्ग्रन्थकर्तृर्विषये 
महती विचिकित्सा वर्तते । केषाञ्चन 
विदुषाम्मतेन द्वादशतमे शताब्दे अयं 
ग्रन्थः विरचितो बभूव । परन्तु न किमपि 
निश्चयेन वक्तुं शक्यते । ग्रन्थस्यास्य 
शैली सरला सुन्दरा च । अत एव न केनाप्यस्य 
ग्रन्थस्य संस्कृते व्याख्या व्यधायि । 
अथवा सत्यामपि च व्याख्यायां सा अद्यावधि 
नाधिगता ।
</p>

<p>
 नारदभक्तिसूत्रग्रन्थः 
शाण्डिल्यभक्तिसूत्रापेक्षया 
सुलभा । शाण्डिल्यग्रन्थः ब्रह्मसूत्रादिदार्शनिकग्रन्थवत् 
कठिना वादप्रतिवादयुता च । 
अन्यच्च । शाण्डिल्यसूत्रग्रन्थे भक्तिविवर्धकाः 
साधकोपयुक्ताश्च अंशाः अल्पाः । 
प्रकृतग्रन्थे तु आपादचूडं भक्तिपोषकांशानामेव 
प्राधान्यं दृश्यते । नैतावन्मात्रमेव । 
वादविवादोन्मुखा मा भूवन् इति (सू. ७४-७५) 
नारदोऽस्मान्जागरयति ।
</p>

<p>
 दर्शनग्रन्थप्रतिपाद्या 
विषयाः
</p>

<p>
दर्शनग्रन्थेषु, तत्राऽपि वेदान्तग्रन्थेषु 
प्रतिपाद्यमानाः विषया एवं सङ्ग्रहीतुं 
शक्यन्ते । ते प्रमाणप्रमेयभेदेन 
प्रथमतो विभज्यन्ते । प्रत्यक्ष- अनुमान-आगमाः 
सवzरभ्युपगताः प्रमाणानि । ईश्वरः, 
जीवः, जगत्, पुरूषार्थाः, 
साधानानि, मुक्तिस्वरूपं, मुक्तपुरूषलक्षणानि 
च प्रमेयविभागे प्रतिपाद्यन्ते ।
</p>

<p>
अनया दृष्ट्या समीक्ष्यते चेत् 
नारदभक्तिसूत्रग्रन्थः भक्तिदर्शन- 
ग्रन्थः इति वक्तुं न शक्यते । अत्र 
हि प्रमाणानि न कथमपि विचार्यन्ते । 
एवमेव जगत्सृष्टिविचारे जीवस्वरूपस्वभावविचारे 
च एष ग्रन्थः मौन- मेवावलम्बते । 
परमेश्वरस्वरूपस्वभावगुणाञ्चाधिकृत्य 
तत्र तत्र किञ्चिदिव उपलभ्यते । पुरूषार्थविषयेऽप्येवमेव 
दृश्यते । किन्तु भक्तिसाधनस्वरूप- 
लक्षणविचारे सुविस्तृतव्याख्यानमुपलभामहे । 
भक्तविचारे च सुविस्तृत- विवरणमवलोक्यते । 
तस्मादयं ग्रन्थः भक्तियोगप्रतिपादकं 
शास्त्रमिति सुनिश्चयं वक्तुं प्रभवामः । 
शाण्डिल्यभक्तिसूत्रेषु परिदृश्यमानतत्त्वशास्त्रं 
नारदभक्तिसूत्रगतं साधनांशञ्च 
मेलयित्वा भक्तिदर्शनग्रन्थक्रोडीकरणे 
विद्वद्भिः प्रयत्यते चेत् तद्यत्नं 
भागवतधर्मस्य महते उपकाराय 
कल्पते ।
</p>

<p>
इदानीम् अस्य ग्रन्थस्य विषयान् 
व्यवस्थितक्रमेण पाठकानां पुरतो 
स्थापयितुं प्रयतामहे ।
</p>

<p>
 ईश्वरः
</p>

<p>
परमेश्वरसाक्षात्कार एव मानवजीवनस्य 
चरमं लक्ष्यं भवति । स एष परमपुरूषः 
सर्वेषामस्माकं हृदये सम्प्रतिष्ठितः 
अत्यन्तमन्तिके वर्तते । स एवास्माकमन्तर्यामी 
परमात्मा (सू. २) । स किल अस्मासु विद्यमानाहङ्कारममकारादीन्द्वेष्टि । 
स्वभक्तेषु विनयदैन्यादीनभीप्सति 
(सू.२७) । स भगवानित्यभिधीयते । 
भक्ताः प्रेमार्द्रहृदयास्सन्तः 
भगवद्गुणश्रवणकीर्तनभजनादीन् 
विदास्यन्ति चेत् स तत्सर्वमङ्गीकृत्य 
तेषाम्पुरतो आविर्भूयानुगृह्णाति । 
यतो हि सः कृपामयः (सू.३७,३८,४०,४०) । 
स यदि प्रत्यक्षीक्रियते सर्वमस्माकं 
जीवितं सम्पन्नं भवति । नारदद्वारा प्राप्तोऽयमुपदेशः 
मूलतः भगवत एव सम्प्राप्तः (सू.८४) ।
</p>

<p>
 भक्तिः
</p>

<p>
भगवतः साक्षात्कारे भक्तिरेव अत्युत्तमाऽतिसुलभा 
च सामग्री (सू. ५८; २५, २६, ३०, 
५९, ६०) । एष ज्ञानकर्मयोगादीनतिशयेन 
महिम्नाऽतिशेते । तेषां फलरूपैव 
सा इत्यपि वक्तुं शक्यते ।
</p>

<p>
सैषा भक्तिः पराऽपरा भेदेन द्विधा भवति । 
पुनश्चापराभक्तिः गौणीभक्तिः 
अथ च मुख्याभक्तिरिति रीत्या विभक्ता 
भवति । पराभक्तिरेव लक्ष्या सम्पद्यते ।
</p>

<p>
 पराभक्तिः
</p>

<p>
 ईश्वरसाक्षात्कारानन्तरमुत्पद्यमानपरमानन्दाभिव्यक्तिरेव 
पराभक्ति- रित्युच्यते । सा परमेश्वरे 
परमप्रेमरूपा अमृतवदानन्दरूपा 
च । य एतां प्राप्नुवन्ति अमृतत्वापरनामधेयां 
मुक्तिं प्राप्नुवन्ति (सू. २, ३) । ननु अस्याः 
परमप्रेमरूपत्वात् सामान्यप्रापञ्चिकप्रेमवत् 
कामप्रकार इत्येव वक्तुं युक्तमिति 
चेन्न । एषा हि सर्वामपि कामनां निरूध्य 
नाशयति (सू. ७) । अन्तरङ्गे पराभक्तावुदिते 
बाह्ये बहुधा साऽभिव्यक्ता भवति । यथा-पूजास्वनुरागः, 
भगवत्कथादिश्रवणे विशेषप्रीतिः, 
भगवति सर्वकर्मसमर्पणभावः 
तम्प्रति परमव्याकुलता च बहिः 
अभिव्यज्यन्ते (सू. १६-१९) ।
</p>

<p>
 अपराभक्तिः
</p>

<p>
अपराभक्तौ सोपानद्वयं भवति । 
अधस्सोपानमेव गौणी भक्तिः । उपरितन-सोपानन्तु 
मुख्याभक्तिः अथवा प्रेमाभक्तिरिति 
कथ्यते ।
</p>

<p>
 गौणीभक्तिः
</p>

<p>
गौणीभक्तिस्तु सात्विक-राजस-तामसभेदेन, 
अथवा, आर्त- अर्थार्थि-जिज्ञासु-भेदेन वा त्रिधा भवति 
(सू. २६) । अस्या गौणीभक्त्याः अनुष्ठानं 
सुलभसाध्यं भवति । स्वान्तस्थितप्रीत्या 
भगवदभिमुखीकरण- मेव गौणीभक्तिः । 
तस्मात् सा प्रमाणान्तरनिरपेक्षा वर्तते । 
अस्याः निरन्तराऽभ्यासेन शान्तिं परमानन्दञ्च 
प्राप्नुवन्ति भक्ताः (सू. ५८-६०) । एषा गौणी 
भक्तिः भगवद्गुणानुभव-तन्माहात्म्यासक्ति-तत्पूजानिरतत्व- 
तत्स्मरणादिरूपेण तस्मिन् दासवत् मातृवत् 
सम्बन्धारोपरूपेण चैकादाशधाऽभिव्यज्यते 
(सू. ८२) ।
</p>

<p>
 मुख्याभक्तिः
</p>

<p>
गौणीभक्तिः कालक्रमेणास्मान् 
मुख्यां भाक्तिं प्रापयति । अस्या एव 
प्रेमाभक्तिः-एकान्तभक्तिरित्यभिधेयान्तराणि 
वर्तन्ते । एषा हि पराभक्तेरूपान्तिमसोपानम् 
अथवा अवस्था इत्युच्यते । समुत्पन्नायां 
च तस्यां पराभक्तिरविलम्बेनोदेति । 
सैषा मुख्या भक्तिः अथवा प्रेमाभक्तिः 
अन्तरङ्गेऽनुभववेद्या भवति । किन्तु 
तस्याः वर्णने वाचः निवर्तन्ते । अयमनुभवः 
स्वादिष्टभक्ष्यभोक्तृमूकानुभववद्भवति 
(सू. ५१, ५२) । अपूर्वोऽयमनुभवः उत्तमसाधकेष्वभिव्यक्तो 
भवति (सू. ५३) । त्रिगुणा- तीतस्य प्रापञ्चिककामनावार्जितस्य 
निरन्तर-अभिवृद्धिशीलस्य अति- सूक्ष्मस्यास्यानुभवस्य 
प्राप्त्या महासमृद्धियुक्तानां 
महात्मनां सर्वे व्यव- हाराः आलोचना भावनाश्चानयैव 
प्रेम्णा परिपूर्णा भवन्ति (सू.५४,५५) ।
</p>

<p>
 भक्तिसाधनानि
</p>

<p>
भक्तिसाधनान्युद्दिश्यास्मिन् 
ग्रन्थे बहूपदेशमार्गाः लभ्यन्ते । भक्तियोगनिष्ठः 
सदा शास्त्राणि प्रमाणयति । यतो तानि ऋषिभिः 
परिगीतानि महापुरूषैरनुष्ठितानि 
च । तेष्वप्रामाण्यज्ञानसत्त्वे साधनामार्गात् 
च्युतिस्तस्य भवेत् (सू. १२, १३) । किन्तु 
सर्वदा भक्तेन ते ग्रन्थाः प्रामाण्यज्ञानपूर्वकमादरणीयाः । 
तेषामध्ययनं मननञ्चात्यावश्यकम् । 
शास्त्रोक्ताः भक्तिवर्धापकाश्च 
कर्मविशेषाः अनुष्ठातव्याः । 
वाचो विग्लापनरूपाः वादविवादाः 
सत्यं विमोक्तव्याः (सू. ७४, ७६) ।
</p>

<p>
कर्माणि लौकिकानि उत शास्त्रोक्तानि 
वा भवन्तु, तेषु भक्ति- साधनप्रत्यूह-भूतानि 
कर्माणि विहातव्यानि । अन्यानि भक्तिपोषकाणि 
सर्वाणि कर्माणि च भगवदर्पणबुद्ध्याऽनुष्ठातव्यानि 
(सू. ८-११) । शरीरस्य सकलधर्माणामप्यमूल्यसाधनत्वात् 
सर्वथा तद्रक्ष्यं भवति (सू.१४) ।
</p>

<p>
 विषयवस्तुषु सङ्गो हि आध्यात्मिकजीवने 
महानन्तरायः । तस्माद् भक्तः इन्द्रियाणि 
संयम्य बाह्यवस्त्वाकर्षणं विजित्य 
मनसि च तेषां सङ्गं वासनां च समूलमुत्पाटयेत् । 
एतादृशविजयप्राप्तौ निरन्तरं 
भगवदुपासन-भजन-स्मरण-महापुरूषसङ्गादयः 
बहूपकुर्वन्ति (सू. ३५-४२) ।
</p>

<p>
भक्तस्य महतां सहवासो यथाऽऽवश्यकः 
तथैव दुर्हृदां सङ्गहानमपि आवश्यकं 
भवति । यतो दुष्टसहवासे साधकस्य 
मनसि लीनाः कामक्रोधादि-दुष्टवासनाः 
उद्बुद्धा भूत्वा तमावृण्वन्ति (सू. ४३-४५) । दुस्सङ्गो 
नाम न केवलं दुष्टव्यक्तिभिस्सहवासः । 
मनसि काम-क्रोध- नास्तिक्य-वैर-क्रोधादीनुद्भावयद्विषयसङ्गोऽपि 
दुस्सङ्ग एव । एतेषां श्रवणमात्रमपि पापाय 
भवति (सू.६३) ।
</p>

<p>
 माया नाम भगवतो सम्मोहनशक्तिः । 
सा दुरत्यया भवति । विनाऽस्याः सम्मोहनशक्तेस्तरणं 
मुक्तिस्सुदूरे तिष्ठति । एतदर्थं भक्तेन 
दुस्सङ्गत्यागसत्सङ्गप्राप्तिभिस्साकं 
अन्यान्यपि कानिचन साधनान्यनुष्ठा- 
तव्यानि । एकान्तस्थानेषु भगवतोऽनुध्यानं, 
भगवच्चरणारविन्दयोः स्वीयं 
समस्तं भारं विन्यस्य आत्मनि निर्भरता-निर्भयतानुसन्धानं, 
काम्यानां कर्मणां संन्यासपूर्वकं 
कर्तव्यकर्मणां भगवति फलार्पणपूर्वकमनुष्ठानं 
लोकबन्धनान्मुमुक्षा च भक्तिसाधनानि 
भवन्ति (सू. ४६-५०) । एतेषां साधनानामनुष्ठानपूर्वकम् 
अनन्यां भक्तिमधिगम्य भगवतोऽप्रकम्प्यानु- 
कम्पया तदीयां मायां स्वयं तीर्त्वा 
परानपि स भक्तः तारयति ।
</p>

<p>
 भक्तो हि भगवन्तं शरणं प्रपन्नः । 
तस्मादेव ऐहिकामुष्मिकचिन्ता- 
विहीनः सः भवति । एतावता तेन ऐहिकजीवने 
कर्तव्यानि लौकिकानि शास्त्रीयाणि 
च कर्माणि हातव्यानीति नार्थः । तानि 
कर्माणि कुर्वन्नेव भगवति न्यस्तफलो 
भवति चेत् भक्तिः परिणता भवति (सू.६१,६२) ।
</p>

<p>
 कामक्रोधादयः अरिषड्वर्गाः 
साधनमार्गे महाऽन्तरायाः । तेषां विजयः 
दुस्साध्यः । तस्मात् महार्षिर्नारदः सचमत्कारमेकमुपायं 
सूचयति । गोप्यो यथा स्वीयकामस्य 
परमात्मपरतामापाद्य तं (कामं) 
अनाशयन् तथा वयमपि कर्तुं प्रभवामः । 
एष एव सुलभतमोपायः (सू. ६५) ।
</p>

<p>
 एतादृशान्तर्युद्धे प्रवृत्तेऽपि 
भक्तः क्षणार्धमप्यकदर्थाकृत्य 
समस्त- मपि कालं भगवद्गुणानुभवेनैव 
क्षिपेत् । एतत्पोषकत्वेन पूरकत्वेन 
च आहिंसा-सत्य-दयादि-सद्गुणानभ्यसेदनुतिष्ठेच्च 
(सू. ७७-७९) । तदैवं भजनेन स भगवान् शीघ्रमेव 
प्रत्यक्षीभवन् समस्तक्लेशापहं 
निरतिशय- सुखावहमात्मीयं 
पादारविन्दयुगलानुसन्धानजन्यपरमानन्दं 
मुक्तिं च अनुगृह्णाति ।
</p>

<p>
 मुक्तभक्तस्य लक्षणानि
</p>

<p>
 एवं मुक्तपुरूषलक्षणानि देवार्षिर्नारदः 
विस्तरेणैव विवृणोति । नारदोपवार्णिताऽऽवस्था 
मुक्तपुरूषस्य सहजा भवति । तथाऽपि 
सा मुमुक्षोस्साधकस्य प्रयत्नपूर्वकाभ्यासेनाऽऽत्मसात्कर्तुं 
शक्यते । तस्मा- त्तस्य परिज्ञानमावश्यकं 
भवति ।
</p>

<p>
 प्राप्तपराभक्तिः अथवा मुक्तः 
सिद्धपुरूष इति कथ्यते । तस्य नित्यतृप्तत्वादेव 
स न किमपि वा_छति । अधिगतपरमानन्दत्वादेव 
तस्मिन्दुःखगन्धोऽपि नास्ति । सर्वत्र तस्य 
भगवद्दर्शनात् स न कमपि द्वेष्टि । 
तस्य नित्यतृप्तत्वादेव काम्यकर्मणामावश्यकता 
नाऽस्ति । कदाचित् स भक्तः मधुक्षीबमधुकरवत् 
परवशः तिष्ठति । यदा स जागृतो भवति तदा 
तामेव पराम्भक्तिमनुभोभूयमानः 
सर्वत्र भगवन्तमेव पश्यति । तं शृणोति संलपति 
चिन्तयति च । भक्तानां सहवासेन 
भगवद्विषयकाऽऽलापानेव 
कुर्वन् विसृजन्नानन्दबाष्पं कालं 
क्षिपति (सू. ६८) । भगवति न्यस्ताऽऽत्माऽऽत्मीयभरत्वेन 
पराभक्तेरनुभवानन्तरमपि 
स भक्तः लौकिक-धार्मिककर्माणि 
नोदास्ते । तदेवं स परेषां मार्गदर्शको भवति । 
ईदृशव्यवहारेण शास्त्राणि कर्माणि 
च विशेषतो पवित्राणि भवन्ति (सू. ४-६; ५५, 
६१, ६२, ६८) ।
</p>

<p>
 एते भक्ताः भक्तजातिषु वा 
भगवतो जातावन्वितत्वात् स्वस्मिन् न कमपि 
भेदभावं चिन्तयन्ति (७२) । इमे भक्तशिरोमणयः 
स्वीयानि कुलानि पवित्रयन्ति । तीर्थक्षेत्रादिषु 
गच्छन्तः तान्येव पावयन्ति । किमुत, 
सर्वामपि पृथिवीं पावयन्ति । तादृशान् 
दृष्ट्वा पितरो देवताश्च आनन्देन नृत्यन्ति 
(सू.६९-७१) ।
</p>

<p>
 ग्रन्थस्य उपसंहारः
</p>

<p>
एतादृशं भक्तिशास्त्रं देवार्षिर्नारदः 
न केवलेन बुद्धिबलेनोप- दिष्टवान् । 
तत् साक्षात् महादेवादेवैतेन लब्धम् । अस्यां 
महत्यां गुरूपरम्परायां सनत्कुमारव्यास-शुक-शाण्डिल्य-बलि-हनुमद्विभीषणा- 
दयः धीराः विलसन्ति । एते सर्वे महात्मानः 
परमात्मन्येव नित्यवासं कुर्वन्ति । 
तस्मादेव ते असंस्कृतानां वाग्भिः प्रह्ताः 
अपि अप्रधृष्या भूत्वा ऐकमत्येन 
सोपदेशमुद्घोषयन्ति । ये केचनास्मिन्भक्तिशास्त्रे 
श्रद्धावन्तो भूत्वा साधयन्ति तां भाक्तिं 
ते असंशयं तं प्रियतमं परमात्मानं 
च प्राप्नुवन्ति (सू. ८३, ८४) ।
</p>

<p  class="sub_title">
 चरमा वाक्
</p>

<p>
नारदभक्तिसूत्राणामाङ्ग्लानुवादं 
पञ्चनवत्युत्तराष्टादश (१८९५) 
तमे संवत्सरे स्वामिविवेकानन्दमहोदयाः 
स्वयमातेनुः । पातञ्जालयोगसूत्राणां 
विस्तृतव्याख्याकरणे कालावकाशाभावात् 
तन्न व्याख्यातम् । तत् The Complete Works 
of Swami Vivekananda (Advaita Ashrama, Mayavati, Himalayas)  
ग्रन्थमालायाः षष्ठे सम्पुटे पृष्ठे(१५०-१५४) 
उट्टङ्कितम् ।
</p>

<p>
श्रीरामकृष्णमठस्य गरिष्ठसंन्यासिनो 
तपस्विनः पण्डिताश्च श्री त्यागीशानन्दाः 
उद्याननगरीस्थ (बेंगलूरू) श्रीरामकृष्णाश्रमस्य 
(१९३८-१९५१) अध्यक्षा आसन् । तैः १९३८ तमे वर्षे आङ्ग्लभाषायां 
विरचितः ग्रन्थः १९४० तमे वर्षे मद्रपुरीस्थ-श्रीरामकृष्णमठतः 
प्रकाशितोऽभूत् । अस्मिन् ग्रन्थे मूलसूत्राणि, 
प्रतिपदार्थाः, भावानुवादः अथ च 
सुविस्तृतव्याख्यानं च प्रदत्तं 
वर्तते । एषः ग्रन्थः अनेकवारं प्रकाशं 
नीतः । नारदभक्तिसूत्रसाहित्ये 
एषः आदिमः ग्रन्थः, मार्गदर्श- कञ्च 
इति कथने नातिशयोक्तिर्भवति । 
यदा च वयं कर्णाटक- भाषायामनुवादटिप्पणीरदाम 
तदा अस्य ग्रन्थस्य साहाय्यमत्यमूल्य- 
मासीत् । एतेन साकं स्वामिनः अखण्डानन्दसरस्वतीमहाभागस्य 
'नारदभक्तिदर्शनम्' 
नामकहिन्दी-ग्रन्थः, सच्चिदानन्देन्द्रसरस्वती- 
स्वामिनां 'भक्तिचन्द्रिका' 
इति कन्नडग्रन्थस्य, श्री-हनुमान्-प्रसाद् 
पोद्दार् महाभागस्य हिन्दी आङ्ग्लभाषाव्याख्यानानि 
च बहूपयुक्ता अभूवन् । तेषां सर्वेषामपि 
वयं चिरम्-ऋणिनो भवामः ।
</p>

<p>
भक्तशिरोमणयः भक्तिगम्याः 
अवतारवरिष्ठाश्च भगवन्तः श्रीरामकृष्णाः 
भक्तियोगस्य भक्तिसाधनाक्रममधिकृत्य 
बहूपदिदिशुः । यथाशक्ति प्रत्येकसूत्रव्याख्यानान्ते 
तत्तत्सूत्रसम्बद्धाः श्रीरामकृष्णोपदेशाः 
'श्रीरामकृष्ण उवाच' इति शीर्षिकाऽधस्तात् 
प्रदत्ताः । त एते उपदेशाः वेदान्तानन्दजीमहाभागस्य 
'भक्तिप्रसङ्गः' इति वङ्गभाषीय-ग्रन्थतः 
सङ्गृहीताः । तदर्थं वयं कृतज्ञतां 
समर्पयामः ।
</p>

<p>
अनुबन्धे सूत्रपाठः, सूत्राणां वर्णानुक्रमणिका, 
अस्मिन् ग्रन्थे उद्धृतश्लोकानां 
अनुक्रमणिका च प्रदत्ताः । 
एते ग्रन्थोपयुक्ततां वर्धयन्ति ।
</p>

<p>
एतद्ग्रन्थरचनाकाले सर्वविधानुकूल्यं 
कल्पयित्वा साहाय्य- मारचितवतो 
सुरेशानन्दजीमहाराजवर्यायाऽनन्तकार्तज्ञ्यं 
समर्पयामः । संस्कृतभाषाभिज्ञानामयं 
विस्तृतो ग्रन्थः महते उपकाराय कल्पतामिति 
भगवति सप्रश्रयं साञ्जालिबन्धं च 
प्रार्थयामः ॥
</p>

<p class="e">
  ॥ प्रीयतां श्रीरामकृष्णः ॥
</p>

<p class="reference">
 	-स्वामी हर्षानन्दपुरी
</p>

 </div>
</body>
</html>
